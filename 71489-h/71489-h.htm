<!DOCTYPE html>
<html lang="nl">
  <head>
    <meta charset="UTF-8">
    <title>Platoons Phaidoon | Project Gutenberg</title>
    <link rel="coverpage" href="images/cover.jpg">
    <style>

body {
    margin-left: 10%;
    margin-right: 10%;
}

    h1,h2,h3,h4,h5,h6 {
    text-align: center; /* all headings centered */
    clear: both;
}

p {
    margin-top: .51em;
    text-align: justify;
    margin-bottom: .49em;
    text-indent: 1em;
}

h3 {
    font-weight: normal;
}

p.noin{text-indent:0em;}

.p1       {margin-top: 1em;}
.p2       {margin-top: 2em;}
.p8       {margin-top: 8em;}

.b2        {margin-bottom: 2em;}

hr {
    width: 33%;
    margin-top: 2em;
    margin-bottom: 2em;
    margin-left: 33.5%;
    margin-right: 33.5%;
    clear: both;
}

hr.chap {width: 65%; margin-left: 17.5%; margin-right: 17.5%;}


div.chapter {page-break-before: always;}
h2.nobreak  {page-break-before: avoid;}

table {
    margin-left: auto;
    margin-right: auto;
}

.pagenum { /* uncomment the next line for invisible page numbers */
    /*  visibility: hidden;  */
    position: absolute;
    text-indent: 0em;
    left: 92%;
    font-size: smaller;
    text-align: right;
    font-style: normal;
    font-weight: normal;
    font-variant: normal;
    color: silver
} /* page numbers */


.sidenote {
    position: absolute;
    text-indent: 0em;
    left: 2%;
    font-size: smaller;
    font-style: normal;
    font-weight: normal;
    font-variant: normal;
}

.x-ebookmaker .sidenote {
       text-indent: 0;
       text-align: left;
       font-size: smaller;
       float: left;
       clear: left;
      /* width: 4em;
       max-width: 4em;
       min-width: 4em;*/
       margin: .0em .2em .0em .0em;
       padding: .0em .2em .0em .2em;

    background-color: #eeeeee;
    border: thin dotted gray;
   }

.center   {text-align: center;}

.smcap    {font-variant: small-caps;}

.large {font-size: 150%}

.mlarge {font-size: 130%}

.nsize {font-size: 100%}

.gesperrt
{
    letter-spacing: 0.2em;
    margin-right: -0.2em;
}

em.gesperrt
{
    font-style: normal;
}


/* Images */

img {
    max-width: 100%;
    height: auto;
}


.figcenter {
    margin: auto;
    text-align: center;
    page-break-inside: avoid;
    max-width: 100%;
}

/* Poetry */
.poetry-container {text-align: center;}
.poetry           {text-align: left; margin-left: 5%; margin-right: 5%;font-size: 85%} 
/* uncomment the next line for centered poetry in browsers */
/* .poetry           {display: inline-block;} */
.poetry .stanza   {margin: 1em auto;}
.poetry .verse    {text-indent: -3em; padding-left: 3em;}

/* Transcriber's notes */
.transnote {background-color: #E6E6FA;
    color: black;
     font-size:smaller;
     padding:0.5em;
     margin-bottom:5em;
     font-family:sans-serif, serif; }

/* Poetry indents */
.poetry .indent0 {text-indent: -3em;}


    </style>
  </head>
<body>

<hr class="chap" >
<p><span class="pagenum" id="Page_i">[i]</span></p>
<h1>PLATOONS PHAIDOON</h1>
<hr class="chap" >



<p><span class="pagenum" id="Page_1">[1]</span></p>

<div class="center large"><b>WERELD
BIBLIOTHEEK</b></div>

<div class="center b2 p2"><span class="smcap">Onder leiding van L. Simons.</span></div>

<div class="center b2"><img alt='Logo' class="figcenter" style="max-width:15em" src='images/i1.png' ></div>


<div class="center b2">UITGEGEVEN DOOR:<br >
DE MAATSCHAPPIJ VOOR GOEDE EN
GOEDKOOPE LECTUUR · AMSTERDAM
</div>


<hr class="chap" >
<p><span class="pagenum" id="Page_2">[2]</span></p>

<div class="center large"><b>PLATOONS PHAIDOON</b></div>

<div class="center p1">UIT HET GRIEKSCH OVERGEBRACHT</div>

<div class="center p1">DOOR</div>

<div class="center p1 mlarge">P. C. BOUTENS</div>

<div class="center p8">1919</div>

<hr class="chap" >

<p><span class="pagenum" id="Page_3">[3]</span></p>



<div class="center"><img alt='Titelpagina' class="figcenter" style="max-width:35em" src='images/i2.png' ></div>



<hr class="chap" >
<p><span class="pagenum" id="Page_4">[4]</span></p>

<div class="center" id="GEDRUKT_TER_DRUKKERIJ_DE_DEGEL_AMSTERDAM">GEDRUKT TER DRUKKERIJ „DE DEGEL” &mdash; AMSTERDAM</div>


<hr class="chap" >

<p><span class="pagenum" id="Page_5">[5]</span></p>
<div class="chapter">
<h2 class="nobreak" id="PERSONEN">PERSONEN</h2>
</div>


<p class="noin">
<span class="smcap">Echekrates</span><br >
<span class="smcap">Phaidoon</span><br >
<span class="smcap">Apollodoros</span><br >
<span class="smcap">Sokrates</span><br >
<span class="smcap">Kebes</span><br >
<span class="smcap">Simmias</span><br >
<span class="smcap">Kritoon</span><br >
<span class="smcap">Dienaar der Elfmannen.</span><br >
</p>
<hr class="chap" >

<div class="chapter">
<p><span class="pagenum" id="Page_7">[7]</span></p>

<h2 class="nobreak" id="PLATOONS_PHAIDOON">PLATOONS PHAIDOON</h2>
</div>


<p><span class="sidenote">57</span>
<span class="smcap">Echekrates</span>: Zijt gij zelf, o Phaidoon, bij Sokrates geweest
dien dag waarop hij het gif dronk in de gevangenis?
Of hebt gij het van iemand anders gehoord?</p>

<p><span class="smcap">Phaidoon</span>: Ik ben er zelf bij geweest, o Echekrates.</p>

<p><span class="smcap">Echekrates</span>: Welke dingen heeft de man dan wel gezegd
vóor zijn dood? En hoe was zijn sterven? Mij zoû het een
genot zijn dit te vernemen. Want het komt tegenwoordig
niet veel voor, dat een mijner medeburgers uit Phlioes te
Athenai zich ophoudt, en ook is langen-tijd-aan-éen geen
<span class="sidenote">B</span>
gastvriend vandaar aangekomen, die ons iets zekers omtrent
deze dingen zoû hebben kunnen berichten,&mdash;behalve dan
dat hij gif gedronken had en zoo gestorven was. Maar verdere
bizonderheden kon hij ons niet geven.</p>



<p><span class="sidenote">58</span> <span class="smcap">Phaidoon</span>: Hebt gij dan ook niet van het geding gehoord,
hoe het daarmeê geloopen is?</p>

<p><span class="smcap">Echekrates</span>: Zeker, dat heeft iemand ons bericht. En, o
ja, wij verwonderden ons, dat hij veel later, lang nadat het
geding afgeloopen was, gestorven blijkt te zijn. Hoe kwam
dat, Phaidoon?</p>

<p><span class="smcap">Phaidoon</span>: Een uitzonderlijk toeval, o Echekrates. Juist
toch op den dag vóor het proces was de achtersteven bekranst
van het schip dat de Atheners naar Delos zenden.</p>

<p><span class="smcap">Echekrates</span>: Wat is daarmeê?</p>

<p><span class="smcap">Phaidoon</span>: Dat is het schip waarop, naar de Atheners
zeggen, Theseus indertijd naar Kreta die bekende zeven

<span class="sidenote">B</span>

paren wegvoerde en weêr behouden mede-terug-bracht. Aan
Apolloon nu deden zij, zooals verhaald wordt, toen de gelofte
om, als zij behouden zouden terugkeeren, elk jaar
uit dankbaarheid een feestgezantschap naar Delos te zenden,
dat de Atheners van-toen-af ook nu nog altijd jaarlijks
den god plechtig sturen. Wanneer zij nu een aanvang gemaakt
hebben met de feestzending, moet, naar een wet van<span class="pagenum" id="Page_8">[8]</span>
hen, de stad in dien tijd rein zijn en mag men niemand van-staats-wegen
ter-dood-brengen, vóordat het schip in Delos
en weêr terug is aangekomen. Daarmeê gaat nu-en-dan een
lange tijd heen, wanneer winden hen bij-geval van de

<span class="sidenote">C</span>

vaart houden. De aanvang der feestzending is het oogenblik
wanneer de priester van Apolloon den achtersteven
van het schip bekranst heeft. En dat, zooals ik zeg, was
juist op den dag vóor het rechtsgeding geschied. Daarom
heeft Sokrates ook langen tijd in de gevangenis doorgebracht,
tusschen geding en terechtstelling.</p>

<p><span class="smcap">Echekrates</span>: En hoe is het bij zijn dood zelf toegegaan,
o Phaidoon? Wat is er gesproken en gebeurd, en wie van
’s mans bekenden waren tegenwoordig? Of lieten de bewindvoerders
hun niet toe erbij te zijn, maar is hij eenzaam
van vrienden gestorven?</p>

<p><span class="sidenote">D</span> <span class="smcap">Phaidoon</span>: Geenerwijs. Er waren erbij tegenwoordig, en 
wel velen.</p>

<p><span class="smcap">Echekrates</span>: Wees dan zoo vriendelijk ons van dat alles
zoo nauwkeurig mogelijk verslag te geven, of gij moest
eenige andere bezigheid hebben.</p>

<p><span class="smcap">Phaidoon</span>: Wel ik hèb den tijd, en zal beproeven het
voor u te doorloopen. Want om mij Sokrates te herinneren,
zoowel als ik zelf over hem spreek als wanneer ik dat
een ander hoor doen, is mij steeds van alles aangenaamst.</p>

<p><span class="smcap">Echekrates</span>: Gij kunt ervan op-aan, Phaidoon, dat gij
ook zulke luisteraars zult hebben. Doch tracht zoo nauwkeurig
als gij kunt, alles uiteen te zetten.</p>

<p><span class="sidenote">E</span> <span class="smcap">Phaidoon</span>: Ziet, ik-voor-mij heb onder het bijwonen eene
wonderlijke ervaring gehad. Want aan den éenen kant kwam
geen gevoel van medelijden bij mij op als men verwachten
zoû bij den dood van een bevriend man. Want gelukzalig
kwam mij de man voor, o Echekrates, zoowel van gedraging
als van woorden: hoe onbevreesd en eêlgemoed hij eindigde.
Zoodat ik den indruk kreeg, dat hij óok nu hij naar
het huis van Hades ging, niet ging buiten goddelijke beschikking,
maar dat hij ook wanneer hij daar gekomen zoû

<span class="sidenote">59</span>

zijn, het goed zoû hebben zoo nog ooit eenig ander. Daarom<span class="pagenum" id="Page_9">[9]</span>
had ik heelemaal geen gevoel van deernis als natuurlijk
zoû lijken in den bijwoner van een rouwtooneel. Maar
anderszins ontbrak ook de genieting van bezig te zijn met
wijsbegeerte gelijk wij die plachten te hebben&mdash;de gesprekken
toch waren van die soort&mdash;, maar een eenvoudigweg
onverbeeldbaar gevoel was mij bij en een ongewone
menging uit genot tegelijk samengesteld, en uit smart, zoo
vaak ik bedacht dat hij op het oogenblik zoû moeten sterven.
En alle aanwezigen waren wij vrijwel in dien toestand,

<span class="sidenote">B</span>

nu-eens lachend, dan-weêr weenend, en éen van ons zelfs
onderscheidenlijk, Apollodoros. Gij kent den man immers
wel en zijn aard?</p>

<p><span class="smcap">Echekrates</span>: Hoe zoû ik niet?</p>

<p><span class="smcap">Phaidoon</span>: Hij dan nu was geheel in dien staat, en ook
ik zelf was geschokt en de overigen.</p>

<p><span class="smcap">Echekrates</span>: En wie waren zoo al tegenwoordig, Phaidoon?</p>

<p><span class="smcap">Phaidoon</span>: Deze dan, Apollodoros, was erbij van de menschen
uit de stad, en Kritoboelos en zijn vader, en verder
Hermogenes en Epigenes en Aischines en Antisthenes. En
ook was er Ktesippos uit den demos Paiania en Menexenos
en eenige andere der landgenooten. Platoon, meen ik, was
ziek.</p>

<p><span class="sidenote">C</span> <span class="smcap">Echekrates</span>: En waren er sommigen van buiten?</p>

<p><span class="smcap">Phaidoon</span>: Ja, Simmias uit Thebai en Kebes en Phaidoondes,
en uit Megara Eukleides en Terpsioon.</p>

<p><span class="smcap">Echekrates</span>: Hoe nu? Waren Aristippos en Kleombrotos
niet tegenwoordig?</p>

<p><span class="smcap">Phaidoon</span>: Neen, bepaald niet. Want men zeî nog, dat
zij op Aigina waren.</p>

<p><span class="smcap">Echekrates</span>: Was er nog iemand anders?</p>

<p><span class="smcap">Phaidoon</span>: Ik denk dat dat vrijwel zijn wie tegenwoordig
waren.</p>

<p><span class="smcap">Echekrates</span>: Hoe dan verder? Welke, zegt gij, waren de
gesprekken?</p>

<p><span class="smcap">Phaidoon</span>: Ik zal alles met u van het begin af trachten

<span class="sidenote">D</span>

door te gaan. Voortdurend namelijk, ook de voorafgaande<span class="pagenum" id="Page_10">[10]</span>
dagen, waren wij gewoon Sokrates te bezoeken zoowel ik
als de overigen. Wij kwamen dan ’s morgens vroeg bijeen
in de gerechtszaal waar ook het geding plaats gehad had;
want die was vlak bij de gevangenis. Wij wachtten daar dan
telkens tot de gevangenis geopend werd, en onderhielden
ons met elkander; want zij ging niet vroeg open. En wanneer
opengedaan was, gingen wij naar binnen tot Sokrates
en brachten meest den heelen dag met hem door. Ook waren
wij dien dag vroeger samengekomen. Want den vorigen
dag toen wij ’s avonds uit de gevangenis gekomen waren,

<span class="sidenote">E</span>

hadden wij vernomen dat het schip uit Delos aangekomen
was. Wij spraken derhalve met elkander af om zoo vroeg
mogelijk naar de gewone plaats te komen. Toen wij er dan
waren, kwam de deurwachter die ons placht open te doen,
naar buiten en zeide ons te wachten en niet eerder te
komen aankloppen, totdat hij zelf ons binnennooden zoû.
Want, zeî hij, de elfmannen zijn bezig Sokrates te ontboeien
en kondigen hem aan, hoe hij dezen dag zal moeten
sterven. Niet langen tijd nu wachtte hij van te komen en

<span class="sidenote">60</span>

verzocht ons binnen te gaan. Wij traden derhalve binnen en
vonden Sokrates pas ontboeid en Xanthippe&mdash;gij kent haar
immers?&mdash;naast hem gezeten, met zijn zoontje bij zich.
Toen nu Xanthippe ons zag, jammerde zij luide en zeide
dergelijke dingen als vrouwen gewoon zijn: o Sokrates, dit
is nu de laatste maal, dat gij en uw vrienden elkander zult
toespreken! En Sokrates zag naar Kritoon en zeî: o Kritoon,
laat iemand haar naar huis brengen. En haar leidden enkele
van Kritoons mannen weg, terwijl zij luid weende en rouwmisbaar

<span class="sidenote">B</span>

maakte. Onderhand ging Sokrates op zijn bed
overeind zitten en trok zijn been op en wreef het met de
hand, en zeide al wrijvende: Wat een vreemd ding, o mannen,
lijkt dat te zijn wat de menschen ’t aangename noemen!
Hoe wonderlijk verhoudt het zich van-nature tegenover
zijn algemeen erkend tegengestelde, het smartelijke, dat
beide tegelijk niet bij den mensch willen wezen, maar dat
als men het éene najaagt en krijgt, men zoo goed als gedwongen
wordt ook het tweede te krijgen, alsof zij hoewel<span class="pagenum" id="Page_11">[11]</span>
zij twee blijven, met éen toppunt aan elkander zijn vastgemaakt.

<span class="sidenote">C</span>

En mij komt het voor, zeide hij, dat Aisopos, als hij
op hen bedacht ware geweest, er een fabel van zoû samengesteld
hebben, dat de godheid met de bedoeling om hen
in hun vijandschap te verzoenen, toen hij dat niet kon,
hunne toppunten aan-éen heeft geknoopt, en dat daarom bij
wien het éene gekomen is, later ook het tweede volgt.
Zooals het nu ook bij mij zelven lijkt: nadat tengevolge
van de boei in mijn been het pijnlijke was, blijkt nu daar-achteraan-vast
te komen het aangename.</p>

<p>Kebes nam nu het woord en zeide: Bij Zeus, o Sokrates,
dat is goed van u, dat gij er mij aan herinnert! Want omtrent

<span class="sidenote" id="S60D">D</span>

de verzen toch, die gij gemaakt hebt door de fabelen
van Aisopos op maat te brengen en het proëem te dichten
op Apolloon, hebben mij sommige anderen reeds gevraagd,
doch een paar dagen geleden ook Euenos, met welke bedoeling
gij, nadat gij hier gekomen waart, hen vervaardigd
hebt, terwijl gij vroeger nog nooit iets gedicht hebt. Als gij
er derhalve belang in stelt, dat ik Euenos antwoord kan
geven, wanneer hij het weêr vraagt&mdash;want ik weet wel
dat hij het vragen zal&mdash;, zeg mij wat ik moet zeggen.&mdash;Zeg
hem dan de waarheid, o Kebes, dat ik die niet gemaakt
heb met den wil om een kunst-mededinger te zijn van hem

<span class="sidenote">E</span>

en zijne gedichten. Want ik wist dat dit niet gemakkelijk
zoû zijn. Maar om zekerheid te hebben omtrent de bedoeling
van bepaalde droomen en een onbezwaard geweten
te hebben, indien misschien dit de moezische kunst was,
welke die droomen mij herhaaldelijk opdroegen te vervaardigen.
Zij waren namelijk van den volgenden aard.
Vele malen bezocht mij dezelfde droom in mijn voorbije
leven, nu onder dit, dan onder dat gezicht verschijnende,
maar met dezelfde boodschap: o Sokrates, vervaardig moezische
kunst en houd u daarmeê bezig. En ik veronderstelde

<span class="sidenote">61</span>

in den voorafgaanden tijd, dat de droom mij aanspoorde en
bijval toeriep om dat te doen waarmeê ik bezig was, evenals
toeschouwers in de renbaan de loopers aanmoedigen,&mdash;dat
ook zoo de droom mij toejuichend aanspoorde te doen<span class="pagenum" id="Page_12">[12]</span>
wat ik al deed, moezische kunst maken, daar philosofie,
als ik meende, de grootste moezische kunst was, en ik mij
daarmede bezig hield. Maar nu, nadat het proces afgeloopen
was, en tegelijk het feest van den god verhinderde dat
ik stierf, meende ik dat, indien de droom mij weder herhaaldelijk
mocht opdragen die moezische kunst, nu-dan
naar de gemeene volksopvatting, te vervaardigen, ik den
droom niet ongehoorzaam mocht wezen, maar behoorde te
dichten. Want ik dacht, dat het veiliger was niet heen te

<span class="sidenote">B</span>

gaan, vóor ik mij gereinigd had van de verplichting om
gedichten te maken, en zoo den droom gehoorzaam te zijn.
Zoo heb ik dan in de eerste plaats een lied gemaakt op
den god wiens offerfeest het was, en na den god heb ik,
bedenkende dat een dichter, zal hij werkelijk dichter zijn,
verzinselen en geen feiten behoort te dichten, omdat ik
zelf geen fabelverzinner was, de fabelen die ik bij de
hand had en uit mijn hoofd kende, de fabelen van Aisopos,
op maat gebracht, de eerste waar ik op kwam. Zeg dit
derhalve, o Kebes, aan Euenos, en dat het hem welga, en
dat hij, als hij verstandig is, mij zoo spoedig mogelijk volge.

<span class="sidenote">C</span>

Want ik zal, naar het schijnt, vandaag heengaan. De Atheners
toch gebieden het.&mdash;En Simmias zeide: Wat is dat
voor eene aanmaning, o Sokrates, aan Euenos?... Want
reeds vele malen heb ik den man ontmoet. Uit wat ik nu
waargenomen heb, is het vrijwel zeker, dat hij uit-eigen-wil
geenerwijs uw raad zal opvolgen.&mdash;Wat zegt gij daar?
Is Euenos geen wijsgeer?&mdash;Mij dunkt van-wel, zeide
Simmias.&mdash;Dan zal hij dat gaarne doen, zoowel Euenos
als ieder die daaraan waardiglijk deel heeft. Toch zal hij
niet waarschijnlijk geweld aan zichzelf plegen; want dat
is niet geoorloofd, zegt men.&mdash;Onder ’t zeggen van deze

<span class="sidenote">D</span>

woorden liet hij zijn beenen op den grond neêr, en van
dat oogenblik voerde hij zoo gezeten het gesprek.&mdash;Kebes
nu vroeg hem: Hoe bedoelt gij dit, Sokrates, dat het niet
geoorloofd is geweld aan zichzelf te plegen, maar dat toch
de wijsgeer met den stervende graag zoû meêgaan?&mdash;Wat,
Kebes, hebt gij en Simmias die bij Philolaos in de<span class="pagenum" id="Page_13">[13]</span>
leer zijt geweest, hieromtrent niet gehoord?&mdash;Niets zekers
tenminste, o Sokrates.&mdash;Ook ik-voor-mij praat er maar
van-hooren-zeggen over. Doch wat ik bij-geval gehoord
heb, heb ik geen enkele reden te verzwijgen. Immers, past
het wel, vooral nu ik op het punt sta daarheen af te reizen,

<span class="sidenote">E</span>

eens verstandelijk na te gaan en in woorden uit te beelden,
wat-voor meening wij hebben omtrent de reis daarheen.
En ook&mdash;wat zoû men anders doen in den tijd tot den
ondergang der zon?</p>

<p>&mdash;Op welken grond dan toch wel beweert men, dat het
niet geoorloofd is zichzelf te dooden, o Sokrates? Want ik
heb (waarnaar gij mij zoo-even vraagdet) ook van Philolaos,
toen die bij ons verkeerde, en ook al van verscheidene
anderen gehoord, dat men dit niet mag doen. Maar iets
beredeneerd-nauwkeurigs heb ik nog nooit van iemand erover

<span class="sidenote">62</span>

gehoord.&mdash;Houd maar goeden moed, zeide hij, want
misschien zult gij het nog wel hooren.... Het zal u evenwel
denkelijk wonderlijk schijnen, dat dit alleen onder alle
dingen eenvoudig vaststaat en nooit voor den mensch van
omstandigheden afhangt zooals de andere dingen wel: het
zal u misschien wonderlijk voorkomen, zeg ik, dat, hoewel
het verscheidenen op verscheidene tijden beter is dood te
zijn dan te leven, het dien menschen wien het beter is
dood te zijn, niet oorbaar is zichzelf wel te doen, maar zij
een anderen weldoener moeten afwachten.&mdash;En Kebes
glimlachte even en: Dat weet Deus, zeide hij in zijn eigen

<span class="sidenote">B</span>

tongval.&mdash;Het zoû ook om-zoo-te hooren, zeide Sokrates,
onverklaarbaar kunnen klinken, maar niettemin heeft het
wellicht eenigen grond. De verklaring nu die ons hieromtrent
in de oude mysteriën gegeven wordt, dat wij menschen
in een soort van gevangenschap zijn, en dat men
zich uit deze niet mag bevrijden en niet wegloopen, lijkt
mij een groote-bewering te zijn en niet gemakkelijk om
te doorzien. Doch in-elk-geval schijnt mij het volgende
terecht beweerd te worden, dat het de goden zijn, die voor
ons zorg dragen, en dat de menschen voor de goden een
hunner bezittingen zijn. Of denkt gij er niet zoo over?&mdash;Ja

<span class="pagenum" id="Page_14">[14]</span>

<span class="sidenote">C</span>

zeker, zeide Kebes.&mdash;Zoudt nu ook gij niet, indien
een uwer slaven zichzelf doodde zonder aanwijzing van u
dat gij dit wildet, boos op hem zijn en hem straffen als
gij kondt?&mdash;Voorzeker.&mdash;Misschien is het dan op dezelfde
wijze niet ongegrond, dat men zelf zich niet eerder
mag in den dood begeven, vóor de godheid een-of-andere
noodzakelijkheid op ons afzendt, zooals nu in ons geval.&mdash;Wel,
dit althans komt mij waarschijnlijk voor. Wat gij
evenwel daar-straks zeidet, dat de wijsgeeren reede zouden

<span class="sidenote">D</span>

willen sterven, dat lijkt vreemd, Sokrates, indien wat wij
zoo-juist beweerden steek houdt, dat het namelijk de godheid
is die voor ons zorgdraagt, en dat wij zijne bezittingen
zijn. Want dat het den verstandigsten geen leed zoû
doen heen te gaan uit deze dienstbaarheid waarin over
hen gesteld zijn die de beste toezieners zijn van alle bestaande,
de goden, heeft geen zin. Want zoo-een meent
allicht niet, dat hij, vrij geworden, zelf beter voor zich
zorgen zal. Maar een ònverstandig mensch waarschijnlijk
zal dit denken, dat hij weg moet loopen van zijn heer, en

<span class="sidenote">E</span>

zal niet berekenen dat men van zijn góeden heer tenminste
niet mag wegloopen, maar boven-al bij hem behoort
te blijven, omdat het onzinnig zoû zijn weg te loopen. Doch
een verstandig man zal allicht begeeren voor altijd bij
zijnen betere te zijn. En toch, zoo schijnt het tegenovergestelde
waar te zijn van wat daarnet beweerd werd: de
verstandigen behooren bedroefd te zijn bij hun sterven,
de onverstandigen blij.&mdash;Op het hooren hiervan had Sokrates,

<span class="sidenote">63</span>

kwam mij voor, genoegen in Kebes’ gevatheid. Hij
wierp ons een blik toe en zeide: Altijd toch spoort Kebes
een-of-andere tegenwerping op, en wil zich nooit erg
gauw laten overtuigen van wat men ook beweert.&mdash;En
Simmias sprak: Maar nu toch, o Sokrates, vind ik ook
zelf, dat Kebes iets van belang beweert. Want met welke
bedoeling zouden naar-waarheid wijze mannen heeren die
hun beteren zijn, willen ontloopen en zich lichtvaardig van
hen ontdoen? Ook komt het mij voor, dat Kebes in zijn
woorden op ù doelt, dat gij het zoo licht opneemt, zoowel om

<span class="pagenum" id="Page_15">[15]</span>

<span class="sidenote">B</span>

ons te verlaten als goede bestuurderen, zooals gij zelf toegeeft,
de goden.&mdash;Gij vraagt uw recht, zeide hij. Want uwe
bedoeling is, meen ik, dat ik mij daaromtrent behoor te verdedigen
als voor een gerecht.&mdash;Ja juist, zeide Simmias.</p>

<p>&mdash;Welaan dan, zeide hij, laat ik trachten met meer overtuigenden
uitslag mij tegenover u te verdedigen dan tegenover
mijne eerste rechters. Indien ik namelijk, o Simmias
en Kebes, niet meende te zullen komen vooreerst tot andere
goede en wijze goden, en verder tot gestorven menschen,
betere dan die hier zijn, zoude het zondig van mij wezen
niet bedroefd te zijn om mijn dood. Maar nu, weet wel,

<span class="sidenote">C</span>

dat ik hoop te zullen komen tot goede menschen,&mdash;en dit
wil ik nog niet zoo zeker beweren,.... dat ik evenwel tot
goden zal komen, die zeer goede heeren voor mij zullen
zijn, weet wel dat ik, zoo eenig ander ding van dien aard,
dit zoû durven verzekeren. Zoodat ik daarom geen reden
heb bedroefd te zijn, maar welgemoed ben, dat er voor de
menschen na hun dood nog iets bestaat, en zooals ook vanouds
overgeleverd wordt, iets dat veel beter is voor de
goeden dan voor de slechten.&mdash;Hoe dan, Sokrates, zeide
Simmias, zijt gij van-plan heen te gaan en deze overtuiging

<span class="sidenote">D</span>

voor uzelf te houden, of zult gij ons haar mededeelen?
Want het komt mij voor, dat dit een goed is, waar ook wij
recht op hebben, en tegelijk zal het u voor verdediging
gelden, wanneer gij ons overtuigt van wat gij zegt.&mdash;Ik
zal het beproeven, zeide hij. Maar laten wij eerst zien wat
Kritoon hier wil. Het komt mij voor, dat hij al geruimen
tijd iets te zeggen had.&mdash;Niets anders, o Sokrates, zeide
Kritoon, dan dat de man die u het gif zal toedienen, mij
voortdurend zegt, dat ik u moet beduiden zoo weinig mogelijk
te praten. Want, zegt hij, bij het praten maken de
menschen zich warm meer dan goed is, en zoo-iets mag
heelemaal niet gebeuren bij het drinken van den giftbeker,

<span class="sidenote">E</span>

en als men niet naar hem luistert, zijn menschen die zoo-iets
doen, somtijds gedwongen twee-, ja driemaal te drinken.&mdash;En
Sokrates zeide: Laat hem praten. Als hij maar
zijn eigen werk in orde brengt, alsof hij dan tweemaal,<span class="pagenum" id="Page_16">[16]</span>
of als het noodig mocht zijn, zelfs driemaal zal moeten toedienen.&mdash;Ik
wist uw antwoord al vooruit, zeî Kritoon.
Maar de man is lastig.&mdash;Laat hem, zeide hij.</p>

<p>Maar tegenover u dan, mijne rechters, wil ik nu mijne
verantwoording afleggen, dat ik op goede gronden meen,
dat een man die zijn leven inderdaad in wijsbegeerte heeft
doorgebracht, goedsmoeds is op het oogenblik van zijn

<span class="sidenote">64</span>

dood en goederhoop, dat hij daarginds de grootste goede
dingen zal behalen, wanneer hij gestorven is. Hoe dit zoo
komt te zijn, o Simmias en Kebes, zal ik trachten u duidelijk
te maken. Het heeft er namelijk veel van, dat van
allen zoovelen zich ordelijk toeleggen op wijsbegeerte, de
overigen niet bemerken, dat zij-voor-zich niets anders bestreven
dan sterven en dood-zijn. Indien dit nu de waarheid
is, zoû het natuurlijk ongerijmd zijn van hen, in hun
geheele leven niets anders dan dit te bestreven en dan,
wanneer juist datgene komt, waarvan zij al-lang hun dagelijksch
streven maakten, mistroostig te zijn.&mdash;En Simmias
zeide lachend: Bij Zeus, o Sokrates, ik ben op het oogenblik

<span class="sidenote">B</span>

niet erg tot lachen gestemd, maar gij doet mij lachen.
Want ik meen, dat de gemeene luiden die dit hoorden,
zouden vinden, dat juist dit erg van pas gezegd was aan
het adres der wijsgeeren, en het zouden beamen, de menschen
bij ons vooral, dat inderdaad de wijsgeeren naar den
dood hunkeren, en verdienen zoo te varen, en dat <i>zij</i> dit
heel goed van hen merken.&mdash;Dan zouden zij de waarheid
zeggen, o Simmias, behalve de bewering, dat <i>zij</i> het zouden
merken. Want het ontgaat hun, <i>hoe</i> naar den dood
hunkeren en <i>hoe</i> en <i>welken</i> dood verdienen de waarachtige

<span class="sidenote">C</span>

philosofen. Doch laten wij dien anderen vaarwel zeggen
en praten alleen lettend op onszelven.</p>

<p>Meenen wij, dat de dood iets bepaalds is?&mdash;Zeker, gaf
Simmias daarop ten antwoord.&mdash;Wel iets anders dan de
scheiding der ziel van het lichaam? En dat dood-zijn dit is,
dat éenszijds het lichaam van de ziel afgescheiden iets op-zich-zelfs
komt te zijn, en anderszijds de ziel van het
lichaam gescheiden op-zich-zelf is? Bestaat er soms kans,<span class="pagenum" id="Page_17">[17]</span>
dat de dood iets anders zoû zijn dan dit?&mdash;Neen, dit
alleen, zeide hij.&mdash;Ga dan even na, mijn waarde, of ook
gij over het volgende denkt als ik. Want hiervan uitgaande
zullen wij tot beter inzicht komen in de dingen waarover

<span class="sidenote">D</span>

wij redeneeren.... Lijkt het u eens wijsgeers bezigheid
te zijn ernst te maken met zulke zoogenaamde genietingen
als die van eten en drinken?&mdash;Allerminst, o Sokrates, zeî
Simmias.&mdash;En verder de lusten-in-liefde?&mdash;Geenerwijs.&mdash;En
verder,.... lijkt u de zoodanige de overige dienstplegingen
betreffende het lichaam van-waarde te houden,
als de verwervingen van keur-onderscheiden opperkleederen
en schoeiselen en de overige uiterlijk-vermooiingen betreffende
het lichaam?.... denkt gij, dat hij ze van-waarde

<span class="sidenote">E</span>

zal achten of waardelóos voor-zoo-ver er geen groote noodzakelijkheid
bestaat er deel aan te hebben?&mdash;Ik denk,
dat hij ze waardeloos acht, tenminste de waarachtige wijsgeer.&mdash;Dunkt
u dan niet over-’t-geheel de leefbezigheid
van den zoodanige niet te gaan om het lichaam, maar zooveel
als kan, zich daarvan op een afstand te houden en
naar de zijde der ziel gericht te zijn?&mdash;Ja.&mdash;Valt het
derhalve soms (in de eerste plaats in dergelijke zaken)

<span class="sidenote">65</span>

van den wijsgeer in ’t licht, dat hij zooveel mogelijk de ziel
tracht los te maken van hare gemeenschap met het lichaam
op een van de overige menschen verschillende wijze?&mdash;Het
schijnt zoo.&mdash;En daarom natuurlijk lijkt het, o Simmias,
aan de groote menigte der menschen, dat hij wien
niets van dergelijke dingen genot geeft en die geen deel
aan hen heeft, niet waard is te leven, maar dat heel dicht
aan dood-zijn reikt de man die zich niet kommert om de
lusten die door het lichaam heen ons bereiken.&mdash;Gij zegt
de volle waarheid.&mdash; &mdash;Maar hoe staat het dan met de
verwerving zelve van inzicht? Is het lichaam een voetstoot
of niet, wanneer men het bij het zoeken daarnaar als

<span class="sidenote">B</span>

speurgenoot met zich medeneemt? Ik bedoel bij-voorbeeld
het volgende: Heeft gezicht en gehoor voor de menschen
wel eenige waarachtigheid? Of zijn maar praatjes-voor-den-vaak,
ook van de dichters, diergelijke beweringen<span class="pagenum" id="Page_18">[18]</span>
die zij ons aldoor houden, dat wij met nauwkeurigheid
noch iets hooren noch zien? Toch, als van de lichamelijke
waarnemingen deze niet nauwkeurig en niet zeker zijn,
zijn de andere het niet-licht; want alle zijn zij wel gebrekkiger.
Of vindt gij van-niet?&mdash;Neen, bepaald van-wel.&mdash;Wanneer
derhalve beroert de ziel de waarheid? Wanneer
zij immers in gezelschap van het lichaam iets tracht
te onderzoeken, dan wordt zij, dat is duidelijk, daardoor

<span class="sidenote">C</span>

misleid.&mdash;Gij spreekt de waarheid.&mdash;Wordt derhalve
niet, zoo ergens anders, in het <i>denken</i> iets van de werkelijkheid
haar eigen?&mdash;Ja.&mdash;En denkt zij misschien dan
schóonst, wanneer niets van deze dingen haar hindert, noch
gehoor, noch gezicht, noch pijn, noch eenige lust, maar
wanneer zij zooveel mogelijk op-zich-zelf komt te zijn en
het lichaam aan zijn lot overlaat en, zooveel zij kan, daar
geen deel aan neemt en er niet meê in aanraking is, en
dan naar de waarheid reikt?&mdash;Dat is zoo.&mdash;Schat derhalve
ook daarbij de ziel van den wijsgeer het lichaam
niet ten zeerste waardeloos en vlucht er vandaan en zoekt

<span class="sidenote">D</span>

op-zich-zelf alleen te zijn?&mdash;Dat is helder.&mdash;&mdash;En wat
dunkt u verder van het volgende: Beweren wij dat het
begrip rechtvaardig iets bestaands is of niets?&mdash;Voorzeker
bij Zeus.&mdash;En het begrip schoon en het begrip
goed?&mdash;Hoe niet?&mdash;Hebt gij dan wel ooit eenig van
diergelijke dingen met uw oogen gezien?&mdash;Geenszins,
zeide hij.&mdash;Maar hebt gij met eenige andere der door
het lichaam heengaande waarnemingen hen beroerd? Ik
bedoel alle dingen als grootte, gezondheid, kracht, in-éen-woord

<span class="sidenote">E</span>

het wezen van de gezamenlijke overige dingen, wat
elk afzonderlijk eigenlijk is. Wordt door het lichaam heen
hun waarachtigste wezen aanschouwd? Of is het er zóo
meê: wie van ons zich toelegt om het wezen van elk ding
afzonderlijk waar hij onderzoek naar doet, meest en nauwgezetst
met de gedàchte te doorgronden, zal díe wel het
naast komen tot de bewustwording van elk afzonderlijk?&mdash;Volslagen
zoo.&mdash;Zal derhalve die man dat het zuiverst
doen, die zooveel mogelijk met de gedachte zelve op elk<span class="pagenum" id="Page_19">[19]</span>
ding afgaat zonder het gezicht bij het doordenken erbij

<span class="sidenote">66</span>

te nemen, noch eenig ander zintuig bij de overweging
erbij te halen, maar die met de zonnezuivere gedachte op-zich-zelf
ieder ding zonnezuiver op-zich-zelf tracht na te
jagen van de bestaande dingen, na zich zooveel mogelijk
ontdaan te hebben van oogen en ooren en om-zoo-te-zeggen
van het geheele lichaam, daar dit, wanneer het deelgenoot
is, de ziel verwart en niet toestaat dat zij waarheid en inzicht
verwerft,&mdash;is niet déze, o Simmias, indien eenig
andere, de man die het werkelijk bestaande treffen zal?&mdash;Bovenmate,
zeide Simmias, zegt gij de waarheid, o Sokrates.&mdash;Derhalve,

<span class="sidenote">B</span>

zeide hij, komt tengevolge van al deze
dingen zulk eene meening bij de oprechte wijsgeeren op,
dat zij volgenderwijze tot elkander spreken: De dood
schijnt als een afsnijdend voetpad dat ons uitleidt, omdat,
zoolang als wij het lichaam verbonden met de rede bij
ons onderzoek hebben, en onze ziel met zulk een kwaad
vermengd is, er geen kans bestaat, dat wij ooit voldoende
verwerven datgene waarnaar wij verlangen en waarvan wij
beweren dat het het ware is. Want ontelbare beslommeringen
schaft ons het lichaam wegens zijn noodzakelijk

<span class="sidenote">C</span>

onderhoud. En verder wanneer ziekten ons toevallen, verhinderen
die ons in de jacht naar het bestaande. En met
liefden en begeerten en vreezen en allerhande schijnbeelden
en beuzelarij veel vervult het ons, zoodat, naar men
pleegt te zeggen, het ons inderdaad door toedoen van het
lichaam onmogelijk is ooit in eenig ding ook maar inzicht
te krijgen. Want oorlogen en burgertwisten en strijden
schaft niets anders dan het lichaam en zijne begeerten.
Want om het verwerven van have ontstaan al de oorlogen,
en tot het verwerven van have worden wij gedwongen

<span class="sidenote">D</span>

wegens ons lichaam, daar wij slaven zijn van zijn verpleging.
Dientengevolge hebben wij om al deze dingen
geen vrijen tijd voor de wijsbegeerte. En wat het ergste
van alles is, wanneer wij een oogenblik vrij van ons lichaam
hebben, en wij ons richten tot het onderzoek van eenig
ding, komt het weêr telkens storend daarin vallen en brengt<span class="pagenum" id="Page_20">[20]</span>
gedruisch en verwarring en verschrikt ons, zoodat wij door
ons lichaam het ware niet kunnen in ’t oog krijgen, doch
met-de-daad is het voor ons bewezen, dat wanneer wij ooit
iets zuiverlijk zullen weten, wij van ons lichaam moeten

<span class="sidenote">E</span>

bevrijd worden en met de ziel zelve de dingen zelve moeten
aanschouwen. En dán, naar het schijnt, zullen wij hebben
wat wij begeeren en waarvan wij minnaars beweren te zijn:
inzicht, wanneer wij namelijk zullen gestorven zijn, zooals
de redeneering aantoont, maar bij ons leven niet. Want indien
het niet mogelijk is in vereeniging met het lichaam
eenig ding zuiverlijk te leeren kennen, dan is éen van tweeë
waar: òf men kan het weten nergens verwerven, òf na den

<span class="sidenote">67</span>

dood. Want dan zal de ziel op-zich-zelf zijn, afgescheiden
van het lichaam, maar eerder niet. En zoolang wij leven,
zullen wij, naar het schijnt, zóo dichtst bij het weten zijn:
wanneer wij zooveel mogelijk in niets omgang met het
lichaam hebben, behalve de volstrekte noodzakelijkheid, en
als wij ons niet laten verontreinigen met zijn natuur, maar
ons rein van het lichaam houden, totdat de god ons zal verlossen.
En zoo zullen wij, bevrijd wordende van de dwaasheid
des lichaams, als waarschijnlijk is, rein zijn onder diergelijke
dingen, en zullen wij door eigen aanraking heel de

<span class="sidenote">B</span>

zonnezuivere waarheid leeren kennen. Want ik vrees, dat het
voor een niet-reine niet oorbaar is het reine te beroeren.
Zoodanige dingen, meen ik, o Simmias, spreken noodwendig
tot elkander en denken al de ordelijk leerlustigen. Of meent
gij van-niet?&mdash;Meer dan alles meen ik dat, o Sokrates.&mdash;Derhalve,
zeide Sokrates, indien deze dingen waar zijn, o
mijn vriend, bestaat er groote verwachting, dat men, aangekomen
waarheen ik nu op reis ga, dáar indien ergens
anders, in voldoende mate dat verwerft ter wille waarvan
in ons voorbije leven de vele inspanning geweest is. Zoodat

<span class="sidenote">C</span>

de mij nu opgelegde reis onder goede hoop wordt aanvaard,
en ook door elk ander man die meent, dat zijn geest als
een gereinigde daartoe is toegerust.&mdash;Voorzeker, zeide
Simmias.&mdash;En reiniging, is dat niet juist datgene waar wij
al-lang over spreken, het scheiden zooveel mogelijk van de<span class="pagenum" id="Page_21">[21]</span>
ziel van het lichaam, en haar te gewennen van alle kanten
uit het lichaam zich op-zich-zelf saam te trekken en te vergaderen,
en zoover mogelijk is, zoowel in het tegenwoordige

<span class="sidenote">D</span>

als in het toekomstige op-zich-zelf alleen te wonen, zich
uit het lichaam als uit banden losmakende?&mdash;Zeer zeker,
zeide hij.&mdash;En wordt dat niet dood genaamd, losmaking en
afscheiding van de ziel van het lichaam?&mdash;Volkomen zoo,
zeide hij.&mdash;En om haar los te maken, naar wij beweren,
zijn altijd meest en alleen bereid de waarachtig wijsgeerigen,
en dat is juist de leefoefening der wijsgeeren, de
losmaking en scheiding der ziel van het lichaam. Of niet?&mdash;Het
schijnt zoo.&mdash;Zoû het derhalve (wat ik in den aanvang
al zeide) niet belachelijk zijn, dat een man die zichzelf in
zijn leven toerust om zóo te leven, dat hij zoo dicht mogelijk

<span class="sidenote">E</span>

bij het dood-zijn is, wanneer dit vervolgens voor hem
aanbreekt, verstoord is? Is dat niet belachelijk?&mdash;Hoe
zoû het niet?&mdash;Inderdaad dus, zeide hij, o Simmias, oefenen
de waarachtig wijsgeerigen zich in sterven, en het dood-zijn
is onder de menschen voor hèn minst vreeswekkend...
Doch beschouw het nog eens volgenderwijs. Indien zij toch
allerzijden met het lichaam overhoop liggen, en begeeren
de ziel afzonderlijk te hebben, zoude dan, indien zij bij het
geschieden daarvan bevreesd en verstoord waren, dat geen
groote onredelijkheid zijn, als zij niet met vreugde dáarheen
zouden gaan, waar aangekomen zij de verwachting

<span class="sidenote">68</span>

hebben, deelachtig te worden datgene waar zij hun leven
lang op verliefd waren (en verliefd waren zij op inzicht),
en verlost te worden van het samenzijn met datgene waarmeê
zij overhoop lagen? Bij den dood van menschelijke
beminden en vrouwen en zonen hebben velen wel reede
naar den Hades willen gaan, geleid door deze verwachting,
dat zij daar zouden zien en zouden samenzijn met hen naar
wie zij verlangden. En zal dan iemand die inderdaad verliefd
is op inzicht, en die krachtig dezelfde verwachting
heeft opgevat, dit nergens anders noemenswaard te zullen
aantreffen dan in den Hades, verstoord zijn bij zijn sterven

<span class="sidenote">B</span>

en niet gaarne daarheen gaan? Men moet het ervoor<span class="pagenum" id="Page_22">[22]</span>
houden, indien hij tenminste in-waarheid, o mijn vriend,
een wijsgeer is. Want hij zal krachtig de meening hebben,
nergens anders zuiverlijk inzicht te zullen aantreffen behalve
daar. En als dat zoo is, zoude dan, wat ik zoo-even
zeide, het geen groote onredelijkheid zijn, als de zoodanige
vreesde voor den dood?&mdash;Voorwaar bij Zeus, eene groote,
zeide hij.&mdash;Is derhalve, wanneer gij van een man, zeide
hij, gezien hebt dat hij op het punt van te sterven verstoord
is, dit voor u niet een voldoend bewijs, dat hij dus geen
wijsgeerige was, maar een lijfgierige? En allicht is diezelfde

<span class="sidenote">C</span>

man ook nog geldgierig en eergierig, hetzij éen van
deze beide, hetzij beide?&mdash;Het is geheel zooals gij zegt.&mdash;Past
derhalve, zeide hij, de zoogenaamde manmoedigheid
niet meest bij de wijsgeeriggezinden?&mdash;Ja, natuurlijk.&mdash;En
ook de deugdzaamheid, ik bedoel wat de groote
menigte deugdzaamheid noemt: zich niet door zijn begeerten
laten vervoeren, maar, daaromtrent weinig-bekommerd
en bezadigd zijn,&mdash;past ook die niet bij dezen alleen,
bij hen die zich minst bekommeren om hun lichaam en leven
in wijsbegeerte?&mdash;Noodzakelijk, zeide hij.&mdash;Immers, indien

<span class="sidenote">D</span>

gij, zeide hij, de manmoedigheid en deugdzaamheid
der overigen bedenken wilt, zal zij u onzinnig voorkomen.&mdash;Hoe
zoo, o Sokrates?&mdash;Weet gij dat al de overigen
den dood tot de groote rampen rekenen?&mdash;Maar al te
zeer, zeide hij.&mdash;Bestaan dan de manmoedigen onder
hen den dood, als zij hem bestaan, niet uit vrees voor grooter
rampen?&mdash;Dat is zoo.&mdash;Doordat zij bang zijn derhalve
en uit vrees zijn allen manmoedig behalve de wijsgeeren.

<span class="sidenote">E</span>

En toch, het is zinloos, dat men uit vrees en lafheid manmoedig
is.&mdash;Ja, voorwaar.&mdash;En hoe is het met de bezadigden
onder hen? Gaat het met hen niet net eender?
Zijn zij niet deugdzaam wegens een soort van bandeloosheid?
Of wij al zeggen dat dit onmogelijk is, toch komt bij
hen met deze hun dwaze deugdzaamheid een hiermeê gelijkstaand
geval voor. Immers uit vrees van beroofd te
zullen worden van andere lusten en uit begeerte daarnaar,
onthouden zij zich van de éene, terwijl zij door de andere

<span class="pagenum" id="Page_23">[23]</span>

<span class="sidenote">69</span>

worden beheerscht. Of men nu al bandeloosheid noemt,
door zijn lusten beheerscht te worden, toch komt het bij
hen voor, dat zij zich door lusten laten beheerschen en
daardoor tegelijk heerschen over andere lusten. En dat is
gelijk aan wat zoo-even beweerd werd, dat zij kans-zien
wegens bandeloosheid deugdzaam te zijn.&mdash;Ja, dat schijnt
zoo.&mdash;O gelukzalige Simmias, ik vrees dat dit niet de
juiste wijze van ruilen is om tot deugd te geraken, lusten
tegen lusten en smarten tegen smarten en vrees tegen vrees
in te wisselen en grooter tegen kleiner evenals munten,
doch ik denk dat dit alleen de echte munt is waartegen

<span class="sidenote">B</span>

men dat alles behoort in te wisselen: inzicht, en dat alles
wat men daarvoor en daarmeê koopt en verkoopt, in-der-waarheid
manmoedigheid is en deugdzaamheid en rechtvaardigheid,
en dat alles-te-zaam-genomen alle ware deugd
samengaat met inzicht, of lusten en vreezen en alle dergelijke
dingen daarbij komen of niet. Maar wanneer zij van
inzicht afgescheiden worden en tegen elkander ingewisseld,
dan is, vrees ik, de zoodanige deugd een soort schaduwbeeld
van deugd en in-waarheid slaven waardig, en
heeft niets gezonds of waars. Maar het ware, vrees ik, is

<span class="sidenote">C</span>

inderdaad rein-zijn van alle dergelijke dingen, en deugdzaamheid
en rechtvaardigheid en manmoedigheid en inzicht
zelf een soort reinigende wijding daartoe. En het schijnt
dat de ouden die voor ons de wijdingen der mysteriën hebben
ingesteld, niet onnoozel zijn geweest, maar inderdaad
van oudsher symbolisch hebben bedoeld dat wie ongeheiligd
en ongewijd in den Hades komt, in slijk en vuil zal neder-liggen,
maar dat de gereinigde en gewijde na zijn aankomst
daar onder de goden wonen zal. Want „er zijn”, zooals de

<span class="sidenote">D</span>

met de mysteriën vertrouwden zeggen:</p>

<div class="poetry-container">
<div class="poetry">
  <div class="stanza">
    <div class="verse indent0">„Thyrsos-drageren veel, maar weinige Bakchos-bezielden.”</div>
  </div>
</div>
</div>

<p>Deze laatsten zijn, volgens mijne meening, geene anderen
dan die op ordelijke wijze wijsgeeren zijn geweest. Tot
welke te behooren dan ook ik naar mijn vermogen niets
ongedaan gelaten heb in mijn leven, maar op alle wijze
mij moeite gegeven heb. En of ik mij in de juiste richting<span class="pagenum" id="Page_24">[24]</span>
moeite gegeven heb, en of wij iets behaald hebben, zullen
wij na onze komst daar zeker weten, als god het wil binnen
korten tijd, denk ik. Deze dingen dan, zeide hij, o Simmias
en Kebes, voer ik aan tot mijne verdediging, dat ik, nu ik
u en mijne meesters hier verlaat, op goede gronden niet
toornig of verstoord ben, daar ik meen ook daarginds niet

<span class="sidenote">E</span>

minder goede meesters en vrienden te zullen aantreffen
dan hier. Indien ik nu in de verdediging ulieden meer overtuigend
ben dan den rechters der Atheners, dan is het wel.</p>

<p>Nadat Sokrates dit gezegd had, nam Kebes het woord op
en zeide: o Sokrates, uwe overige beweringen komen mij

<span class="sidenote">70</span>

schoon voor, maar die omtrent de ziel schaffen den menschen
grooten twijfel. Zij vreezen, dat zij, wanneer zij van
het lichaam gescheiden is, nergens meer is, maar op dien
dag waarop de mensch sterft, zoodra zij zich van het lichaam
scheidt en uitgaat, als adem of rook zich verspreidt en uitéen-vervliegt
en niets en nergens meer is. Want indien zij
ergens ware, op-zich-zelf verzameld en bevrijd van die
kwaden welke gij zoo-even hebt opgenoemd, dan zoude er

<span class="sidenote">B</span>

groote en schoone hoop bestaan, o Sokrates, dat waar is
wat gij zegt. Doch dit heeft allicht geen geringe kracht van
verzekering en gelooven noodig, dat na den dood van den
mensch de ziel bestaat en vermogen heeft en bezinning.&mdash;Gij
zegt de waarheid, zeî Sokrates, o Kebes. Doch wat
moeten wij doen? Of wilt gij dat wij juist daarover woord-wisselen,
of het waarschijnlijk zóo is of niet?&mdash;Ik, zeide
Kebes, zoû gaarne hooren, welke meening gij erover hebt.&mdash;Dan
zal tenminste geen toehoorder nu, meen ik, zeî

<span class="sidenote">C</span>

Sokrates, zelfs al was hij blijspeldichter, kunnen zeggen,
dat ik zinlooze praatjes houd en over niet-pasgevende dingen
spreek. Als men het derhalve goed-vindt, moeten wij
het samen onderzoeken.</p>

<p>Laat ons&mdash;hetzij dat de zielen der menschen na hun
dood werkelijk in den Hades zijn, hetzij ook niet&mdash;de
zaak een oogenblik in die richting beschouwen. Er bestaat
dan een oude overlevering, waarvan wij de gedachtenis bewaren,
dat zij vanhier gekomen daar zijn, en wederom<span class="pagenum" id="Page_25">[25]</span>
hierheen komen en ontstaan uit de dooden. En als dìt zoo is,
dat de levenden wederom ontstaan uit de dooden, moeten

<span class="sidenote">D</span>

onze zielen dan daarginds niet bestáan? Want zij zouden
toch niet wederom kunnen geboren worden, indien zij niet
bestonden, en dit is een voldoende bewijs van de waarheid
hiervan, indien inderdaad blijken zoude, dat de levenden
nergens anders vandaan ontstaan dan uit de dooden. Maar
als dat niet waar is, dan zouden wij een andere bewijsvoering
noodig hebben.&mdash;Zeer waar, zeide Kebes.&mdash;Beschouw
dat dan, zeide hij, als gij het gemakkelijker wilt
inzien, niet alleen bij menschen, maar ook bij alle levende
wezens en planten, en in-éen-woord bij alle dingen waar
wording bij plaats heeft; laat ons betreffende alle zien of

<span class="sidenote">E</span>

alle zóo ontstaan, nergens anders vandaan dan de tegendeelen
uit hunne tegendeelen voor-zoo-ver elk ding zoo-iets
heeft, zooals het schoone allicht tegenover het leelijke staat
en rechtvaardig tegenover onrechtvaardig en oneindig veel
andere zaken zich zoo verhouden. Laten wij dit derhalve
onderzoeken, of het noodzakelijk is, dat al wat een tegenovergestelde
heeft, nergens anders uit ontstaat dan uit zijn
tegenovergestelde. Bij-voorbeeld, wanneer iets grooter
wordt, is het dan misschien noodzakelijk dat het uit een
ding dat vroeger kleiner was, vervolgens grooter wordt?&mdash;Ja.&mdash;En
ook wanneer het kleiner wordt, zal het dan niet

<span class="sidenote">71</span>

uit een ding dat vroeger grooter was, later kleiner worden?&mdash;Zoo
is het, zeide hij.&mdash;En uit het sterkere het zwakkere
en uit het tragere het snellere?&mdash;Zeer zeker, zeide hij.&mdash;Verder,
als iets slechter wordt, wordt het dat niet uit het
betere, en rechtvaardiger uit het onrechtvaardigere?&mdash;Hoe
zoû het niet?&mdash;Zijn wij derhalve, zeide hij, genoegzaam
zeker hiervan, dat alle zaken zóo ontstaan: de tegendeelen
uit hunne tegendeelen?&mdash;Volkomen.&mdash;Hoe verder?
Komt bij hen ook iets van den volgenden aard voor,
tusschen elke twee tegengestelden paarsgewijze twee wordings-overgangen,

<span class="sidenote">B</span>

van het eerste naar het tweede en weêr
terug van het tweede naar het eerste, zooals bij-voorbeeld
tusschen een grooter en een kleiner ding toeneming en afneming<span class="pagenum" id="Page_26">[26]</span>
voorkomt, en wij daarbij het toenemen en het afnemen
dien naam van wordings-overgangen geven?&mdash;Ja,
zeide hij.&mdash;Derhalve gaan ook zich-scheiden en zich-vereenigen,
en koud-worden en warm-worden, en alle dingen
zoo? En al bezigen wij een enkelen keer niet den naam,
toch is het noodzakelijk, niet, dat het in werkelijkheid overal
zoo gaat, dat zij uit elkander worden en er een wordings-overgang

<span class="sidenote">C</span>

bestaat tot elkander uit elk van beide?&mdash;Zeer
zeker, zeide hij.&mdash;Hoe dan? zeî Sokrates. Bestaat er iets
aan leven tegenovergesteld, evenals tegenover wakker-zijn
slapen staat?&mdash;Voorzeker, zeî hij.&mdash;Wat?&mdash;Dood-zijn,
zeide hij.&mdash;Ontstaan derhalve niet deze dingen uit elkander,
als zij tegenovergesteld zijn, en zijn ook de wordings-overgangen
tusschen hen als paar niet twee?&mdash;Hoe zoû
het niet?&mdash;Het éene stel van de dingen die ik u zoo-even
opnoemde, zeî Sokrates, zal <i>ik</i> u zeggen, zoowel het-zelf
als zijn wordings-overgangen, en <i>gij</i> mij het tweede. Ik
noem dan: slapen en daartegenover wakker-zijn, en dat

<span class="sidenote">D</span>

uit het slapen het wakker-zijn ontstaat en uit het wakker-zijn
het slapen, en dat hunne wordings-overgangen zijn de
éene inslapen, de andere ontwaken. Is u dat zoo voldoende
of niet?&mdash;Volkomen.&mdash;Zeg dan ook gij het mij zoo, zeî
hij, omtrent leven en dood. Is uw zeggen niet, dat tegenover
leven dood-zijn staat?&mdash;Ja.&mdash;En dat zij uit elkander
ontstaan?&mdash;Ja.&mdash;Wat is derhalve datgene wat ontstaat
uit het levende?&mdash;Het doode, zeide hij.&mdash;En wat, zeî hij,
uit het doode?&mdash;Noodzakelijk is het, toe te geven, het
levende.&mdash;Uit het doode derhalve, o Kebes, ontstaat het
levende en de levenden?&mdash;Het schijnt zoo.&mdash;Derhalve

<span class="sidenote">E</span>

bestáan onze zielen, zeî hij, in den Hades.&mdash;Zoo lijkt
het.&mdash;Is nu niet van de beide wordings-overgangen die
hiermeê te maken hebben, de éene klaarblijkelijk? Immers
het sterven is klaarblijkelijk, of niet?&mdash;Zeker, zeide hij.&mdash;Hoe
moeten wij, zeî Sokrates, derhalve doen? Zullen
wij den tegenovergestelden wordings-overgang daaraan niet
toekennen, doch zal de natuur in dit opzicht mank zijn? Of
is het noodzakelijk, aan het sterven eenigen tegenovergestelden<span class="pagenum" id="Page_27">[27]</span>
wordings-overgang toe te kennen?&mdash;Zeker wel,
zeide hij.&mdash;En welke is die?&mdash;Herleven.&mdash;Als derhalve,
zeide hij, het herleven een feit is, zal dan herleven niet de

<span class="sidenote">72</span>

wordings-overgang zijn van de dooden naar de levenden?&mdash;Bepaald.&mdash;Derhalve
komen wij ook langs dien kant overeen,
dat de levenden worden uit de dooden niets minder
dan de dooden uit de levenden. En wij bepaalden immers
dat, als dit zoo was, het een voldoend bewijs zoû zijn, dat
noodzakelijk de zielen der gestorvenen ergens bestaan
waarvandaan zij dan weder geboren worden?&mdash;Het komt
mij voor, zeide hij, o Sokrates, dat het op grond van het
overeengekomene noodzakelijk zoo is.</p>

<p>&mdash;Zie dan nu nog volgenderwijze, zeide hij, o Kebes,
dat wij zelfs op zeer billijke gronden, naar mij voorkomt,
dit zijn overeengekomen. Want indien niet voortdurend het
éene door wording, als in een kring rondgaande, in het

<span class="sidenote">B</span>

andere overging, maar de wording een soort rechtlijnige
zoû zijn van het éene alleen naar het overgestelde, en
indien het niet om zoû buigen en geen enkele bocht maken,
weet gij dat dan alles ten-slotte denzelfden stand zoû aannemen
en in denzelfden toestand komen zoû en op zoû
houden te ontstaan?&mdash;Hoe bedoelt gij dat? zeide hij.&mdash;Het
is niets moeielijks, zeî hij, te begrijpen wat ik meen.
Bij-voorbeeld, als het inslapen wel bestond, maar het wakker-worden
als wordings-overgang uit het slapende daar
niet tegenover stond, begrijpt gij dat ten-slotte al het bestaande

<span class="sidenote">C</span>

de fabel van Endymioon beuzelpraat zoû bewijzen
en hij nergens meer opvallend zoû zijn om het feit
dat al het overige in denzelfden toestand zoû zijn als hij.
En indien alles wel voortdurend saamgevoegd werd, maar
niet weêr gesplitst werd, dan zoû spoedig de door Anaxagoras
beschreven toestand ingetreden zijn: „alle dingen bij-éen”.
Op dezelfde wijze, o waarde Kebes, indien alles wel
stierf zooveel als deel krijgt aan het leven, maar nadat het
gestorven is, het doode in dien stand zoû blijven en niet
weder levend zoû worden, is het dan niet volstrekt noodzakelijk

<span class="sidenote">D</span>

dat alles ten-slotte dood zoû zijn en niets meer<span class="pagenum" id="Page_28">[28]</span>
levend? Want indien uit het overige het levende werd, en
het levende stierf, welk middel is er dan, dat niet alles
verbruikt worde aan het dood-zijn?&mdash;Geen enkel, komt
mij voor, zeide Kebes, o Sokrates; doch gij spreekt, dunkt
me, geheel-en-al waarheid.&mdash;Omdat het, o Kebes, zeide
hij, naar het mij toeschijnt, boven-alles zoo <i>is</i>, en wij
komen niet juist tot dit resultaat omdat wij ons laten misleiden,
maar inderdaad is zoowel het herléven een feit,
als ook dat uit de dooden de levenden worden, en dat de
zielen der gestorvenen bestaan.</p>

<p><span class="sidenote">E</span> &mdash;En dan, nam Kebes het woord op, ook volgens die
bekende redeneering, o Sokrates, (als zij waar is), welke
gij veelmalen pleegt te houden, dat ons leeren niets anders
is dan herinnering, ook volgens die redeneering is het
allicht noodzakelijk dat wij in eenigen vroegeren tijd geleerd
hebben wat zij ons nu te-binnen-brengen. En dit is

<span class="sidenote">73</span>

onmogelijk als niet onze ziel ergens bestond vóordat zij in
deze menschelijke gedaante geboren werd. Zoodat ook van
dien kant de ziel iets onsterfelijks lijkt te zijn.&mdash;Maar,
Kebes, zeide Simmias, wat-voor bewijzen zijn daarvoor?
Help mij bedenken; want op het oogenblik herinner ik het
mij niet erg.&mdash;Om éenen en een zeer schoonen grond te
noemen, zeide Kebes: dat de menschen, wanneer men hen
juist ondervraagt, van alles zelven op de vragen zeggen,
hoe het in elkaêr zit. En toch, indien de wetenschap en
het juiste begrip niet reeds in hen was, zouden zij niet in-staat
zijn dat te doen. Immers toch, als men hen brengt

<span class="sidenote">B</span>

voor mathematische figuren of iets anders dergelijks, bewijst
men daar zeer duidelijk dat dit zoo is.&mdash;En indien
gij, sprak Sokrates, het op die gronden niet gelooft, o
Kebes, ga dan eens na of gij het met ons eens wordt, wanneer
gij het volgenderwijze beschouwt. Gij kunt immers
niet gelooven, hoe het zoogenaamde leeren herinnering is?&mdash;Ik
denk er niet aan u niet te gelooven, zeide Simmias,
maar juist datgene waarover het gesprek gaat, wil ik persoonlijk
ervaren, herinnerd te worden. En tengevolge van
wat Kebes aanving te zeggen, herinner ik mij bijna reeds<span class="pagenum" id="Page_29">[29]</span>
en geloof. Toch zoû ik niet minder gaarne hooren, hoe gij

<span class="sidenote">C</span>

het wildet verklaren.&mdash;Ik volgenderwijze. Wij geven immers
natuurlijk toe, dat als iemand zich iets zal herinneren,
hij dat vroeger eenmaal moest weten?&mdash;Zeker, zeide hij.&mdash;Geven
wij dan ook dit toe, dat wanneer op zulk een
wijze een tweede soort wetenschap bij ons opkomt, het
herinnering is? Ik bedoel het op de volgende manier. Wanneer
iemand vroeger iets heeft gezien of gehoord of eenige
andere waarneming opgedaan heeft, en hij niet alleen daarop
zich bezint, maar ook een tweede ding zich bewust wordt,
waarvan de wetenschap niet dezelfde, maar een andere is,

<span class="sidenote">D</span>

zeggen wij daarvan niet terecht, dat hij zich datgene waarvan
hij de bewustheid kreeg, herinnerde?&mdash;Hoe bedoelt
gij?&mdash;Zoo iets bij-voorbeeld. Verschillend wel is de wetenschap
betreffende een mensch en betreffende een lier.&mdash;Hoe
zoû het niet?&mdash;Weet gij nu niet, dat de minnaars,
wanneer zij een lier, of een overkleed, of iets anders zien,
dat hun geliefde placht te gebruiken, dit ondervinden:
tegelijk dat zij de lier herkennen, krijgen zij voor den
geest de gedaante van den knaap aan wien de lier behoorde?
Is dit herinnering? Zooals ook iemand bij het zien van
Simmias dikwijls aan Kebes herinnerd wordt? En oneindig
veel andere dergelijke gevallen zijn mogelijk.&mdash;Voorwaar,

<span class="sidenote">E</span>

oneindig veel, bij Zeus, zeide Simmias.&mdash;Is nu zoo-iets,
zeide hij, niet een soort herinnering? Vooral echter wanneer
iemand dat ondervindt met betrekking tot die dingen welke
hij door den tijd en door ze niet weêr te zien, reeds vergeten
was?&mdash;Voorzeker, zeide hij.&mdash;Welnu, zeide de
ander, is het mogelijk om een paard of een lier geschilderd
te zien en zich een mensch te herinneren, en Simmias geschilderd
te zien en zich Kebes te herinneren?&mdash;Bepaald.&mdash;En
ook, Simmias geschilderd te zien en zich Simmias
zelf te herinneren?&mdash;Dat is zeker mogelijk, sprak hij.&mdash;Komt

<span class="sidenote">74</span>

nu in al deze gevallen niet de herinnering te ontstaan
deels uit het gelijksoortige, deels uit het ongelijksoortige?&mdash;Ja.&mdash;Doch
wanneer iemand zich iets herinnert naar het
gelijksoortige, krijgt hij dan niet noodzakelijk deze gewaarwording<span class="pagenum" id="Page_30">[30]</span>
erbij, dat hij zich bewust wordt of dit ding in gelijksoortigheid
iets te-kort-schiet of niet bij datgene waaraan
hij herinnerd wordt?&mdash;Noodzakelijk.&mdash;Ga dan verder
na, of deze dingen zoo zijn.... Licht stemmen wij toe,
dat <i>gelijk</i> iets is, ik bedoel niet een stuk hout gelijk aan
een stuk hout, of een steen gelijk aan een steen, of iets
van dergelijke zaken, maar behalve al deze dingen iets

<span class="sidenote">B</span>

anders: het begrip gelijk zelf. Moeten wij toestemmen, dat
dat iets is of niets?&mdash;Voorwaar bij Zeus, zeide Simmias,
ongetwijfeld.&mdash;En weten wij ook wàt het is?&mdash;Zeker.&mdash;Waarvandaan
hebben wij de wetenschap ervan gekregen?
Niet: uit de dingen, die wij zoo-even noemden, door het
zien van stukken hout of steenen, of andere gelijke dingen?
Hebben wij niet daaruit dat andere opgemaakt, hoewel het
er verscheiden van is? Of komt het u niet iets verscheidens
voor?... Beschouw het dan nog eens op de volgende wijze.
Schijnen gelijke steenen en gelijke stukken hout, hoewel
zij eender zijn, niet somtijds het éene oogenblik gelijk, het
andere niet?&mdash;Voorzeker.&mdash;Maar kwam u het begrip
gelijk, bij die verschillende gelegenheden gevonden, wel
ooit aan zichzelf ongelijk voor, of scheen u gelijkheid ooit

<span class="sidenote">C</span>

ongelijkheid?&mdash;Nimmer, o Sokrates.&mdash;Derhalve zijn,
zeide hij, de gelijke dingen van daar-straks en het begrip
gelijk niet hetzelfde.&mdash;Volstrekt niet, schijnt mij, o Sokrates.&mdash;Maar
voorwaar, toch hebt gij uit die gelijke dingen,
zeide hij, die verscheiden zijn van dat begrip gelijk, de
wetenschap van dat begrip bevroed en begrepen?&mdash;Zeer
waar, wat gij zegt.&mdash;En dat, niet-waar, onafhankelijk of
het ermeê gelijksoortig zij of niet?&mdash;Zeker.&mdash;Maar dat
komt er ook niet op-aan, zeî hij. Zoolang als men iets ziet
en tengevolge van dat gezicht iets anders bevroedt, hetzij
daarmeê gelijksoortig of niet, toch is dat noodzakelijk herinnering

<span class="sidenote">D</span>

geweest.&mdash;Zeer zeker.&mdash;Maar verder, zeî hij.
Worden wij inzake die stukken hout en de andere gelijke
dingen die wij zoo-even noemden, iets van den volgenden
aard gewaar: schijnen ons wel die dingen op dezelfde wijze
gelijk als het begrip zelf, of scheelt het nog al wat, dat zij<span class="pagenum" id="Page_31">[31]</span>
zoodanig zouden zijn als het begrip gelijk? Of niets?&mdash;Ja,
dat scheelt heel veel.&mdash;Wanneer nu iemand iets ziet,
en opmerkt dat het ding dat hij op het oogenblik ziet, wel
wezen wil als iets anders van het bestaande, maar daarin
te-kort-schiet en niet kan wezen als dat andere ding, maar

<span class="sidenote">E</span>

minderwaardig is,&mdash;geven wij dan niet toe, dat de man
die dat opmerkt, noodzakelijk van-te-voren dat ding geweten
heeft, waarop hij zegt dat dit gelijkt, maar onvolkomen
gelijkt?&mdash;Noodzakelijk.&mdash;Hoe dan? Is het ook
ons zoo gegaan, of niet, ten opzichte van de gelijke dingen
en het begrip gelijk?&mdash;Volkomen.&mdash;Noodzakelijk dus

<span class="sidenote">75</span>

hebben wij het begrip gelijk van-te-voren geweten vóor
dien tijd toen wij het eerst de gelijke dingen gezien hebben,
en opmerkten dat al deze wel streven te zijn zooals het
begrip gelijk, maar te-kort-schieten.&mdash;Dat is de waarheid.&mdash;Maar,
niet-waar? ook hierover zijn wij het eens, dat
wij het begrip nergens anders uit hebben opgemaakt, en
dat het niet mogelijk is het ergens anders uit op te maken,
dan uit zien of tasten of uit eenige andere zinlijke waarneming;
deze alle toch stel ik hier gelijk.&mdash;Zij zijn ook
gelijk, o Sokrates, tenminste voor wat ons betoog wil
duidelijk maken.&mdash;Toch, ook weêr uit onze zinlijke waarnemingen,
kunnen wij niet anders dan opmaken dat al de

<span class="sidenote">B</span>

dingen die in onze waarnemingen gelijk zijn, streven naar
datgene wat werkelijk gelijk is, maar tegelijk erbij te-kort-schieten.
Of welke andere opvatting hebben wij daarover?&mdash;Geen
andere dan die.&mdash;Vóordat wij dus begonnen zijn
te zien en te hooren en de overige zinlijke waarnemingen
te doen, moeten wij wel ergens de wetenschap gekregen
hebben, wat het begrip gelijk is, als wij de waargenomen
gelijke dingen daarheen zullen kunnen terugbrengen?&mdash;Dat
volgt noodzakelijk uit het vroeger gezegde, o Sokrates.&mdash;Zijn
wij nu niet terstond na onze geboorte begonnen te
zien en te hooren en de overige zinlijke waarnemingen uit

<span class="sidenote">C</span>

te oefenen?&mdash;Voorzeker.&mdash;Maar dan moeten wij vóor
het bestaan van deze de wetenschap van het begrip gelijk
gekregen hebben, niet-waar?&mdash;Ja.&mdash;Dus moeten wij,<span class="pagenum" id="Page_32">[32]</span>
naar het schijnt, haar gekregen hebben vóor wij geboren
waren.&mdash;Dat schijnt zoo.&mdash;Indien wij derhalve haar
gekregen hebben vóor wij geboren zijn, en in haar bezit
geboren zijn, wisten wij dan niet, zoowel vóor onze geboorte
als terstond na onze geboorte, niet alleen het begrip
gelijk en het begrip grooter en kleiner, maar ook alle dergelijke
samen? Want ons betoog loopt op het oogenblik
niet alleen over het begrip gelijk, maar evenzeer over het
begrip schoon en het begrip goed en rechtvaardig en vroom,

<span class="sidenote">D</span>

en, zooals ik zeg, over alles wat wij bezegelen met den
naam „wat is” in onze vragen als wij vragen en in onze
antwoorden als wij antwoorden. Zoodat wij noodzakelijk
de wetenschap van al deze gekregen hebben vóor onze
geboorte.&mdash;Dat is zoo.&mdash;En als wij die verschillende
wetenschappen, na ze verkregen te hebben, niet vergeten
zijn, is het noodzakelijk dat wij ze nog steeds weten bij
onze geboorte en ons leven lang. Want dit is weten, om
wetenschap die wij gekregen hebben, te hebben en niet
verloren te hebben. Of noemen wij niet dit vergeten, o
Simmias, het verlies eener wetenschap?&mdash;Voorzeker, o

<span class="sidenote">E</span>

Sokrates.&mdash;Als wij daarentegen, meen ik, haar wel verkregen
hebben vóor onze geboorte, maar haar bij onze
geboorte verloren hebben, en pas later met behulp onzer
zinlijke waarnemingen omtrent de dingen dezer wereld,
die wetenschappen die wij ook al vroeger eenmaal hadden,
herwinnen, zal dan niet wat wij leeren noemen, het herwinnen
van eene ons eigene wetenschap zijn? En als wij
dit ons-herinneren noemen, zouden wij het dan misschien
zijn juisten naam geven?&mdash;Ja zeker.&mdash;Mogelijk nu gebleken,
niet-waar, is dit: dat men iets waarneemt òf door
’t gezicht òf door ’t gehoor òf door eenige andere zinlijke

<span class="sidenote">76</span>

waarneming, en dat men daaruit bewust wordt een tweede
ding, dat men vergeten was, waarmeê dat eerste in verband
stond, hetzij het daaraan gelijksoortig, hetzij ongelijksoortig
was? Zoodat, als ik zeg, éen van twee waar is:
òf wij zijn met de wetenschap daarvan geboren en weten
het allen ons leven lang, òf pas later doen die menschen<span class="pagenum" id="Page_33">[33]</span>
van wie wij zeggen dat zij leeren, niets anders dan zich
herinneren, en dan zoû leeren herinnering zijn.&mdash;Het is
volmaakt zoo, o Sokrates.&mdash;Wat van twee derhalve kiest
gij, o Simmias? Dat wij met die wetenschap geboren zijn,

<span class="sidenote">B</span>

of dat wij ons later pas de dingen herinneren, waarvan wij
vroeger al de wetenschap verkregen hadden?&mdash;Ik kan, o
Sokrates, op het oogenblik geen keus doen.&mdash;Maar omtrent
het volgende kunt gij wel een keus doen, en zeggen
wat gij ervan denkt. Zal een man die iets weet, van wat
hij weet rekenschap Kunnen geven of niet?&mdash;Dat is zeker
noodzakelijk, o Sokrates.&mdash;Denkt gij dat allen in-staat
zijn rekenschap te geven van de dingen die wij zoo-even
noemden?&mdash;Ik zoû het wel willen, sprak Simmias, maar
ik vrees veel-eer, dat morgen op dezen tijd niemand der
menschen in-staat zal zijn dit op waardige wijze te doen.&mdash;Gij

<span class="sidenote">C</span>

meent dus, o Simmias, dat niet allen ze weten?&mdash;Neen,
volstrekt niet.&mdash;Dus herinneren zij zich, wat zij
vroeger eens geleerd hebben?&mdash;Noodzakelijk.&mdash;&mdash;En
wanneer ook hebben onze zielen de wetenschap dier dingen
gekregen? Immers niet sinds wij mensch geworden zijn?&mdash;Bepaald
niet.&mdash;Vroeger dus.&mdash;Ja.&mdash;Dus bestonden,
o Simmias, onze zielen ook vroeger al vóor zij in eens
menschen gedaante waren, afgescheiden van lichamen, en
hadden denkvermogen.&mdash;Als wij tenminste, o Sokrates,
die wetenschappen niet op het oogenblik van onze geboorte
gekregen hebben; want dat tijdstip schiet nog over.&mdash;Stel

<span class="sidenote">D</span>

dat een oogenblik, mijn vriend. En in welken anderen
tijd verliezen wij ze dan? Want wij worden geboren zonder
ze te bezitten, zijn wij zoo-even overeengekomen. Of verliezen
wij ze op hetzelfde oogenblik dat wij ze krijgen? Of
kunt gij eenigen anderen tijd aangeven?&mdash;Volstrekt niet,
o Sokrates, maar ik sprak onzin zonder het zelf te weten.</p>

<p>&mdash;Komen wij derhalve tot deze gevolgtrekking, o Simmias?
Indien die dingen werkelijk bestaan, waar wij altijd
den mond vol van hebben, het schoone en het goede en al
dergelijke werkelijkheid, en wanneer wij alle resultaten
van onze zinlijke waarnemingen terugbrengen tot haar die

<span class="pagenum" id="Page_34">[34]</span>

<span class="sidenote">E</span>

wij van vroeger in ons bezit terugvinden, en die dingen
met haar vergelijken, is het dan noodzakelijk, dat evenzeer
als die begrippen bestaan, zoo ook onze ziel bestaat,
ook vóor wij geboren zijn; doch wanneer die begrippen
niet bestaan, zal dan dit ons betoog vergeefs gehouden
zijn? Is het inderdaad zoo, en is het een even groote noodzakelijkheid
dat die begrippen bestaan als dat onze zielen
bestaan vóor wij nog geboren zijn, en als het eerste niet

<span class="sidenote">77</span>

waar is, is dan ook het tweede niet waar?&mdash;Volstrekt
dezelfde, o Sokrates, sprak Simmias, komt mij die noodzakelijkheid
voor, en een schoone toevlucht heeft ons betoog
genomen in de stelling dat onze ziel bestaat even
zeker als de werkelijkheid die gij nu noemt. Want ik-voor-mij
heb niets wat mij zoo klaarblijkelijk is, als dat al dergelijke
begrippen, het schoone en het goede en al de andere
die gij zoo-even noemdet, in den hoogsten zin bestáan. En
voldoende, dunkt mij, is het bewijs geleverd.&mdash;Maar wat
vindt Kebes? zeî Sokrates. Want ook Kebes behooren wij
te overtuigen.&mdash;Dat het voldoende geleverd is, sprak
Simmias, naar ik meen. Al ken ik geen koppiger mensch
in het wantrouwen van redeneeringen. Maar ik denk, dat er

<span class="sidenote">B</span>

niets ontbreekt tot deze zijn overtuiging, dat vóor onze
geboorte onze ziel bestond... Of zij evenwel ook nádat
wij gestorven zullen zijn, nog bestaan zal, dat komt ook
mij zelven, o Sokrates, voor, niet bewezen te zijn, maar nog
staat in den weg wat Kebes zoo-even aanvoerde, de vrees
der groote menigte, dat bij den dood van den mensch de
ziel zich verspreidt en dat dit haar einde is. Want al wordt
zij en komt-zij tot-stand uit iets anders, en al bestaat zij
vóor zij nog in het menschelijk lichaam gekomen is, wat
verhindert dat zij tevens, wanneer zij eenmaal daarin gekomen
is, en weêr daaruit heengaat, dan ook zelve eindigt

<span class="sidenote">C</span>

en te-gronde-gaat?&mdash;Wel gezegd, o Simmias, zeî
Kebes. Want het schijnt dat zooveel als de helft bewezen
is van wat noodig is, dat namelijk onze ziel vóor onze geboorte
bestond. Maar bovendien moeten wij bewijzen, dat
zij ook nádat wij gestorven zullen zijn, evenzeer bestaan<span class="pagenum" id="Page_35">[35]</span>
zal als vóor onze geboorte, indien ons bewijs af zal zijn.&mdash;Het
<i>is</i> ook nu al bewezen, o Simmias en Kebes, sprak
Sokrates, als gij dit betoog wilt in verband brengen met
wat wij daar-straks overeengekomen zijn: dat al het levende
wordt uit het doode. Want indien onze ziel al vroeger
bestaat, en zij inkomende in het leven en geboren wordende,

<span class="sidenote">D</span>

noodzakelijk uit niets anders geboren wordt dan
uit den dood en het dood-zijn, hoe zoû het dan niet noodzakelijk
zijn dat zij ook ná haar dood besta, aangezien zij
weêr opnieuw moet geboren worden? Wat gij zegt, is dus
ook nu al bewezen. Toch geloof ik, dat gij en Simmias deze
bewijsvoering gaarne nog dieper zoudt willen onderzoeken,
en dat gij u bang maakt als kinderen, dat in waarheid de
wind de ziel als zij uit het lichaam uitgaat, uitéen-blaast
en verspreidt, vooral wanneer iemand bij-geval niet in stil

<span class="sidenote">E</span>

weêr, maar in een geweldigen storm sterft.&mdash;En Kebes
antwoordde lachend: Tracht gij ons maar van het tegendeel
te overtuigen, alsof wij dit vreesden. Of liever, niet
alsof <i>wij</i> het vreesden, maar misschien is er een kind
binnen-in ons dat zich voor dergelijke dingen bang maakt.
Laten wij hem dan pogen te overreden, niet te vreezen voor
den dood als voor spoken.&mdash;Ja, maar elken dag behoort gij
hem te belezen tot gij hem uit u weg bezworen hebt.&mdash;Waarvandaan

<span class="sidenote">78</span>

dan, o Sokrates, zullen wij een kundig belezer
van dergelijke kinderen halen, aangezien gij ons verlaat?&mdash;Groot
is Hellas, zeide hij, o Kebes, waarin allicht
kundige mannen zijn, en vele zijn de geslachten der barbaren,
die gij alle behoort te doorspeuren op zoek naar
zulk een bezweerder, zonder geld of moeite te sparen, want
gij zoudt uw geld niet noodiger kunnen besteden. En te
zoeken behoort gij ook zelf onder elkander; want misschien
zoudt gij niet eens gemakkelijk anderen vinden, die beter
in-staat zijn die bezweringen te doen dan gijlieden.&mdash;Wel,

<span class="sidenote">B</span>

daar zal voor gezorgd worden, zeî Kebes. Doch laat
ons terugkeeren naar het punt waar wij zijn afgebroken,
als het u aangenaam is.&mdash;Zeker is het mij aangenaam;
immers, hoe zoû het niet?&mdash;Uitmuntend!&mdash;Moeten wij<span class="pagenum" id="Page_36">[36]</span>
dus niet, hernam Sokrates, onszelven de volgende vraag
stellen: aan wat-voor soort van dingen wel dit verschijnsel
van zich-te-verspreiden eigen is, en bij wat-voor dingen
men zich bezorgd moet maken, dat zij dit zullen ondergaan,
en aan den anderen kant, aan wat-voor dingen het
vreemd is? En moeten wij daarna weêr niet nagaan, wat
van beide de ziel is, en op grond daarvan goedsmoeds of
beducht zijn voor onze eigen ziel?&mdash;Gij spreekt de waarheid.&mdash;Is

<span class="sidenote">C</span>

het nu niet aan alles wat men samenstelt en
wat samengesteld is, van-nature eigen om dat te ondergaan,
om namelijk ontbonden te worden op dezelfde wijze
als het werd samengesteld? Maar als iets onsamengesteld
is, is het niet daaraan alleen, indien aan eenig ander ding,
eigen dit niet te ondergaan?&mdash;Het komt mij voor, dat
het zoo is, zeide Kebes.&mdash;Is het nu niet meest waarschijnlijk,
dat wat altijd in dezelfde verhouding en in
denzelfden toestand is, het onsamengestelde is, en dat wat
nu-eens in dezen, dan-weêr in dien toestand is en nooit
in dezelfde verhouding, het samengestelde?&mdash;Mij dunkt
zoo.&mdash;Laten wij dan, zeî hij, tot dezelfde dingen gaan

<span class="sidenote">D</span>

als in onze vorige rede. De wezenheid zelve van welke wij
als grond het bestaan geven in onze vragen en in onze
antwoorden, is die steeds eender in dezelfde verhouding,
of nu-eens zus, dan-weêr zoo? Neemt wel ooit het begrip
gelijk, het begrip schoon, elk begrip afzonderlijk, welken
omslag dan ook aan? Of is elk der begrippen afzonderlijk
op-zich-zelf enkelvormig, en dus altijd eender in dezelfde
verhouding, en neemt het op geenen tijd, in geenen deele,
op geene wijze eenige verandering aan?&mdash;Noodzakelijk
zijn zij, zeî Kebes, eender in dezelfde verhouding, o
Sokrates.&mdash;Maar hoe staat het met de groote menigte der

<span class="sidenote">E</span>

dingen, als menschen of paarden of mantels of andere dingen
wat-dan-ook van dien aard, of zij gelijk zijn of schoon,
of andere met de begrippen gelijknamige eigenschappen
hebben? Blijven zij wel in dezelfde verhouding, of zijn zij,
geheel in tegenstelling met de begrippen, noch met zichzelf,
noch met elkander ooit om-zoo-te-zeggen eenigszins<span class="pagenum" id="Page_37">[37]</span>
in dezelfde verhouding?&mdash;Zoo is het, zeî Kebes. Nooit

<span class="sidenote">79</span>

zijn zij eender.&mdash;Kunt gij nu de laatste niet aanraken en
zien en in de overige zinlijke waarnemingen waarnemen,
terwijl gij de dingen die in dezelfde verhouding blijven,
nimmer met eenig ander ding zoudt kunnen beroeren dan
met de verstandelijke redeneering, en dergelijke dingen
onzienlijk zijn en niet zichtbaar?&mdash;Gij zegt volkomen de
waarheid.</p>

<p>&mdash;Stellen wij dus, zoo gij wilt, zeî hij, twee soorten
der dingen, de éene zichtbaar, de andere onzienlijk.&mdash;Ja,
stellen wij dat!&mdash;En het onzienlijke steeds in dezelfde
verhouding, het zichtbare nooit?&mdash;Laat ons ook dit stellen.&mdash;Welaan
dan, zeî hij, is éen deel van ons niet lichaam

<span class="sidenote">B</span>

en éen deel ziel, of bestaan wij uit nog iets anders?&mdash;Uit
niets anders.&mdash;Aan welke van de twee soorten zullen
wij derhalve zeggen dat het lichaam meest gelijk en verwant
is?&mdash;Dat is een ieder duidelijk, aan het zichtbare.&mdash;En
de ziel? Is zij iets zichtbaars of onzienlijks?&mdash;Niet
zichtbaar, voor menschen tenminste, o Sokrates.&mdash;Maar
wij spreken immers over wat zichtbaar en niet zichtbaar
is voor de menschelijke natuur? Of voor eenige andere
natuur, meent gij?&mdash;Neen, voor de menschelijke.&mdash;Wat
zeggen wij dus van de ziel? Dat zij iets zichtbaars of onzichtbaars
is?&mdash;Niet iets zichtbaars.&mdash;Iets onzienlijks
dus?&mdash;Ja.&mdash;Dus is de ziel meest gelijk aan het onzienlijke,
en het lichaam aan het zichtbare?&mdash;Volstrekt

<span class="sidenote">C</span>

noodzakelijk, o Sokrates.&mdash;Beweerden wij nu niet een-poos-terug
onder-andere dit, dat de ziel, wanneer zij het
lichaam mede-aanwendt tot het beschouwen van eenig ding,
hetzij door middel van ’t gezicht of ’t gehoor of eenige
andere zinlijke waarneming&mdash;dit immers is beschouwen
door middel van het lichaam, het beschouwen namelijk
van eenig ding door middel van de zinlijke waarnemingen&mdash;,
beweerden wij niet, dat dan de ziel door het
lichaam wordt meêgesleept naar de dingen die nooit in
dezelfde verhouding zijn, en dat zij zelf bijster wordt en
verward en duizelig als een dronkene, aangezien zij met<span class="pagenum" id="Page_38">[38]</span>
dergelijke dingen in beroering is?&mdash;Voorzeker.&mdash;Doch
wanneer zij op-zich-zelve aan ’t beschouwen gaat, dan gaat

<span class="sidenote">D</span>

zij den anderen kant uit, naar het reine en naar wat altijd
is en onsterfelijk en eender, en daar zij daarmeê verwant
is, vereenigt zij, zoo vaak zij op-zich-zelve komt te zijn
en dit haar mogelijk is, zich altijd daarmede, en heeft rust
van hare verbijstering en in de buurt dier dingen is zij
steeds eender in dezelfde verhouding, daar zij met dingen
van dien aard in beroering is, niet-waar? En deze ziele-staat
heet die van inzicht?&mdash;Volmaakt schoon en waar is
wat gij zegt, o Sokrates.&mdash;Aan welke der twee soorten
dus weêr dunkt u, op grond van wat te-voren en wat nu
gesproken werd, de ziel meest gelijk en verwant te zijn?&mdash;Ieder,

<span class="sidenote">E</span>

denk ik, zelfs de meest hardleersche, zal, volgens
deze wijze van redeneeren, wel toegeven, dat de ziel geheel-en-al
meest gelijk is aan wat steeds eender is, meer
dan aan wat niet zoo is.&mdash;En het lichaam?&mdash;Aan het
andere.&mdash;Zie dan ook nog eens dezen-kant-uit, dat, zoolang
ziel en lichaam bij elkander zijn, de natuur aan het

<span class="sidenote">80</span>

laatste voorschrijft slaaf en onderdaan te zijn, maar aan
de eerste te heerschen en te gebieden; welk van beide,
ook weêr in dit opzicht, dunkt u gelijk te zijn aan het
goddelijke, en welk aan het sterfelijke? Of vindt gij niet,
dat het goddelijke van-nature geaard is om te heerschen en
te leiden, en het sterfelijke om onderdaan en slaaf te zijn?&mdash;Ja
zeker.&mdash;Op wat van twee gelijkt dus de ziel?&mdash;Ontwijfelbaar,
o Sokrates, de ziel op het goddelijke, het
lichaam op het sterfelijke.&mdash;Beschouw dan, o Kebes, of
uit al het gesprokene voor ons dit volgt, dat met het

<span class="sidenote">B</span>

goddelijke en onsterfelijke en zuiver-denkbare en enkel-vormige
en onoplosbare en steeds-zichzelf-gelijke de ziel
de meeste overeenkomst heeft, maar dat met het menschelijke
en sterfelijke en veelvormige en ondenkbare en oplosbare
en nooit-zichzelf-gelijke het lichaam de meeste
overeenkomst heeft. Kunnen wij iets daarnaast aanvoeren,
mijn waarde Kebes, met de kans dat dat niet zoo is?&mdash;Neen.</p>



<p><span class="pagenum" id="Page_39">[39]</span> &mdash;Welnu, als deze dingen zoo zijn, is het dan niet aan
het lichaam eigen zich snel te ontbinden, maar aan de ziel
van-haren-kant geheel-en-al onontbindbaar te zijn of iets

<span class="sidenote">C</span>

wat daaraan nabij-komt?&mdash;Hoe zoû het niet?&mdash;Voor
uw oogen nu ziet gij, dat wanneer de mensch gestorven is,
zijn zichtbaar deel en wat tot het gebied van het zichtbare
behoort, wat wij lijk noemen, waaraan het eigen is zich te
ontbinden en uitéen te vallen, niets van deze dingen oogenblikkelijk
ondergaat, maar vrij langen tijd in-stand-blijft,
en wel wanneer iemand sterft met een jong-krachtig
lichaam en op jong-krachtigen leeftijd, zelfs zeer lang. Ja,
als het lichaam leêggehaald wordt en gebalsemd, als de
lijken die men in Aigyptos balsemt, blijft het een oneindig
langen tijd zoo goed als in zijn geheel. En ook wanneer
het lichaam verrot, dan zijn er toch enkele deelen, zooals

<span class="sidenote">D</span>

de beenderen en de zenuwen en alle dergelijke, die om-zoo-te
zeggen onsterfelijk zijn. Of niet?&mdash;Ja zeker.&mdash;En
de ziel dan, ons onzienlijk deel, die heengaat naar een
dergelijke woonplaats die eveneens edel en rein en onzienlijk
is, naar het huis van den in-waarheid Onzienlijke,
van Hades, tot den goeden en wijzen god, (waarheen, als
god wil, zoo-dadelijk ook mijn ziel moet gaan)&mdash;is dan
deze ziel die zoodanig is en van zulk een natuurlijken
aard, zoodra zij het lichaam verlaat, terstond uitéen-geblazen
en vergaan, zooals de groote menigte der menschen

<span class="sidenote">E</span>

beweren? Ver is het daarvandaan, o beminde Kebes en Simmias,
maar veel-eer gaat het zóo. Wanneer zij rein zich
afscheidt, zonder iets van het lichaam met zich mede te
sleepen, daar zij in het leven zelf met-vrijen-wil daarmede
geen enkele gemeenschap had, maar het lichaam
ontvluchtte en zich op-zich-zelve samengetrokken hield,
aangezien zij daarvan steeds haar leefoefening maakte&mdash;en
dit is niets anders dan de ordelijke wijze van wijsgeerig-zijn
en inderdaad de oefening in het reede sterven. Of

<span class="sidenote">81</span>

zoû dit niet oefening tot den dood zijn?&mdash;Ja, volkomen.&mdash;Als
zij nu in dien reinen staat is, gaat zij dan niet heen
tot het haar verwante, het onzienlijke, dat is het goddelijke<span class="pagenum" id="Page_40">[40]</span>
en onsterfelijke en wijze, waarheen gekomen zij in de
gelegenheid is gelukzalig te zijn, van verbijstering en onverstand
en vreezen en wilde liefden en van de overige
menschelijke kwaden verlost, en terwijl zij, zooals van
de ingewijden gezegd wordt, naar-waarheid haren overigen
tijd met de goden doorbrengt? Moeten wij zóo betuigen,
o Kebes, of anders?&mdash;Neen, zóo, bij Zeus, zeî Kebes.&mdash;Doch

<span class="sidenote">B</span>

wanneer zij, denk ik, bezoedeld en ongereinigd van
het lichaam zich afscheidt, daar zij steeds met het lichaam
samen-was en dat diende en liefhad en onder de bekoring
was van het lichaam zelf en zijn begeerten en lusten, zoodat
niets anders haar waarachtig scheen dan het lichaam-gelijke,
dat men kan aanraken en zien en drinken en eten
en aanwenden tot liefdegenot, terwijl zij wat voor de oogen
duister is en onzienlijk, maar zuiver-denkbaar en door de
wijsbegeerte te vatten, gewoon was te haten en te duchten
en te ontvluchten,&mdash;meent gij, dat eene ziel in dien toestand

<span class="sidenote">C</span>

louter op-zich-zelf zich afscheidt?&mdash;Neen, volstrekt
niet.&mdash;Maar zelfs doortrokken, denk ik, van het lichaam-gelijke
dat de dagelijksche omgang en gemeenschap met
het lichaam wegens het voortdurend samenzijn en de lange
praktijk haar als een tweede natuur heeft ingeschapen?&mdash;Voorzeker.&mdash;Doch
voor nederdrukkend, o mijn vriend,
moet men dat houden en voor zwaar en aard-gelijk en
zichtbaar. Door welken last dan ook de zoodanige ziel
wordt bezwaard en teruggetrokken naar haar zichtbaar
verblijf, terwijl zij uit vrees voor het onzienlijke en Hades,

<span class="sidenote">D</span>

naar verhaald wordt, om de gedenkteekenen en graven
blijft ronddolen, in wier buurt dan ook verscheidene schaduw-gelijke
spookselen van zielen gezien zijn, schijngestalten
zooals dergelijke zielen vertoonen, die zich van het
lichaam hebben losgemaakt niet rein, maar deelhebbende
aan het zichtbare; waardoor zij dan ook gezien worden.&mdash;Dat
klinkt waarschijnlijk, o Sokrates.&mdash;Ja, wel waarschijnlijk,
o Kebes. En ook dat dit volstrekt niet de zielen
der goeden zijn, maar die der slechten, welke gedwongen
worden in zulke buurten rond te dwalen, boete doende voor<span class="pagenum" id="Page_41">[41]</span>
hare vroegere leefwijze, die eene verkeerde was. En zoolang
dwalen zij, tot zij door het verlangen van het lichaam-gelijke

<span class="sidenote">E</span>

dat haar nakleeft, weêr opnieuw binnen
een lichaam worden ingekluisterd. En dat worden zij, als
waarschijnlijk is, in lichamen van dergelijke zeden als zij
in haar leven mogen beoefend hebben.&mdash;Wat-voor lichamen
en zeden bedoelt gij daarmeê, o Sokrates?&mdash;Dat bij-voorbeeld
zij die vraatzucht en ontucht en drankzucht in
praktijk hebben gebracht, en wel zonder schaamte of ontzag,
zich waarschijnlijk belichamen in het ras van ezels
en dergelijke beesten. Of denkt gij van-niet?&mdash;Ja, zeer

<span class="sidenote">82</span>

waarschijnlijk is wat gij zegt.&mdash;En dat zij die onrecht en
heerschzucht en roof hebben bovenaan-gesteld, zich belichamen
in het ras van wolven en haviken en wouwen. Of
waarheen anders zeggen wij dat dergelijke zielen zouden
gaan?&mdash;Buiten-kijf, zeî Kebes, tot iets dergelijks.&mdash;Ligt
dus niet voor-de-hand ook in welke andere lichamen elk
der zielen komen moge volgens haar eigen verwantschap
van leefwijze?&mdash;Ja, hoe zoû het niet?&mdash;Zijn dus niet
ook van hen de gelukkigsten en gaan niet naar de aangenaamste
woonplaats diegenen welke de staats- en burger-deugd

<span class="sidenote">B</span>

betracht hebben, die men bezonnenheid en
rechtvaardigheid noemt, al was deze verkregen tengevolge
van gewoonte en oefening en buiten wijsbegeerte en gedachte?&mdash;In
welk opzicht dan zijn dezen de gelukkigsten?&mdash;Omdat
dezen waarschijnlijk terugkeeren in een
dergelijk maatschappelijk en ordelievend ras, als bijen of
wespen of mieren, of misschien ook in hetzelfde, menschelijke
geslacht, en dan bezadigde mannen worden.</p>

<p>Doch tot het geslacht der goden is het niet oorbaar, dat
iemand komt die niet wijsgeer geweest is en niet vol-eindig

<span class="sidenote">C</span>

rein van hier weggaat, dus uitsluitend aan den leergierige.
En wel daarom, o vriend Simmias en Kebes, onthouden
de ordelijk wijsgeerigen zich van al de lichamelijke
begeerlijkheden en zijn standvastig en geven zich er niet
aan over, volstrekt niet uit vrees voor vermogensverlies en
armoede zooals de groote menigte en de geldgierigen, en<span class="pagenum" id="Page_42">[42]</span>
ook weêr niet beducht voor eerverlies en den kwaden naam
van slechtheid als de heerschzuchtigen en eergierigen, onthouden
zij zich ervan.&mdash;Ja, want dat zoû hun ook niet
passen, o Sokrates, zeî Kebes.&mdash;Neen, voorwaar bij Zeus,

<span class="sidenote">D</span>

zeî de ander. Daarom dan zeggen diegenen, o Kebes, die
zich iets aan hun ziel gelegen laten en die dus voor iets
heel anders leven dan de ontwikkeling van eenig lichaam,
al dien anderen vaarwel en trekken niet denzelfden weg
met hen die immers niet weten waarheen zij gaan, maar
in de meening, dat men de wijsbegeerte en hare verlossing
en reiniging niet mag tegenwerken, gaan zij den anderen
kant uit en volgen haar langs den weg waarop zij
voorgaat.&mdash;Hoe bedoelt gij, o Sokrates?&mdash;Ik zal het u
zeggen. De leergierigen namelijk zien in, dat de wijsbegeerte

<span class="sidenote">E</span>

hun ziel aantreft vastverbonden in het lichaam en
daaraan vastgekleefd, en gedwongen om als door traliën
van een kerker, door tusschenkomst van dat lichaam en
niet door eigen waarneming, het bestaande te beschouwen,
en zich wentelend in volslagen onwetendheid. De wijsbegeerte
nu merkt op, dat de geweldigheid van den kerker
hierin bestaat dat hij gevormd wordt door de begeerten
van den gevangene, zoodat deze zelf meest tot zijn gevangenschap

<span class="sidenote">83</span>

meê zal werken; en wanneer zij een ziel in dezen
toestand aantreft, begint zij (en dit zien, zooals ik zeg,
de leergierigen in) haar zachtmoediglijk op te beuren en
onderneemt haar te verlossen. Daartoe toont zij aan, dat
van bedrog vol is de aanschouwing door middel der oogen,
en van bedrog vol de waarneming door middel der ooren
en der overige zintuigen, en overreedt de ziel (voor-zoo-ver
zij niet noodzakelijk daarvan moet gebruik maken),
zich daarvan af te zonderen, en spoort haar aan zich op-zich-zelf
saam te trekken en te vergaderen, en op niets
anders te vertrouwen dan op-zich-zelf, op al wat van het

<span class="sidenote">B</span>

bestaande afzonderlijk zij zelf afzonderlijk ziet met de gedachte,
maar om al wat zij door andere middelen in verschillende
dingen verschillend aanschouwt, volstrekt onwaar
te achten; en dat de dingen der laatste soort zinlijk-waarneembaar<span class="pagenum" id="Page_43">[43]</span>
en zichtbaar zijn, terwijl wat zij zelf ziet,
zuiver-denkbaar en onzienlijk is. Omdat dan de ziel van
den waarachtig wijsgeerige meent dat zij zich niet tegen
deze verlossing mag verzetten, onthoudt zij zich van de
lusten en begeerten en smarten en vreezen zooveel zij
kan, berekenende dat, wanneer iemand zich heftig verheugt
of vreest of begeert, hij tengevolge daarvan volstrekt niet
een zoo klein kwaad ondervindt als men zoû meenen, bij-voorbeeld

<span class="sidenote">C</span>

dat hij ziek zoû worden of geld uitgeven wegens
zijne begeerten, maar dat hij het allergrootste en alleruiterste
kwaad daarvan ondervindt en het niet berekent.&mdash;Wat
is dat, o Sokrates? vroeg Kebes.&mdash;Dat de ziel van
iederen mensch, wanneer zij zich heftig verheugt of bedroeft
over iets, tegelijk gedwongen wordt te meenen dat
datgene waaromtrent zij dat meest ondervindt, het meest
klaarblijkelijke en meest waarachtige is, zonder dat het
dat is. En dat zijn juist de zichtbare dingen. Of niet?&mdash;Zeker.&mdash;Wordt
nu niet de ziel in deze levenservaring zeer
sterk door het lichaam gekluisterd?&mdash;Hoe dan?&mdash;Doordat

<span class="sidenote">D</span>

iedere lust en smart als een nagel heeft waarmeê zij
haar aan het lichaam vastnagelt en vasthecht en haar
lichaam-gelijk maakt, zoodat zij meenen gaat dat die dingen
waarachtig zijn, welke ook het lichaam zoo noemt.
Want door dezelfde opvattingen te hebben als het lichaam
en zich in dezelfde dingen te verblijden wordt zij, denk ik,
gedwongen daarmeê éen te worden in levensrichting en
voeding en geaard om nooit rein naar Hades te komen,
doch uit te gaan voor-altijd besmet met het lichaam, zoodat
zij weldra terugvalt in een ander lichaam en als gezaaid
daarin vastgroeit, en tengevolge hiervan verstoken

<span class="sidenote">E</span>

blijft van het samenzijn met het goddelijke en reine en
éenvormige.&mdash;Zeer waar spreekt gij, o Sokrates, zeî
Kebes.</p>

<p>&mdash;Ter wille van deze dingen dan, o Kebes, zijn de eerlijk
leergierigen bezadigd en manmoedig, niet om de redenen
die de groote menigte daarvoor opgeeft. Of denkt gij
van-wel?&mdash;Neen, zeker niet.&mdash;Het is ook zoo niet; doch

<span class="pagenum" id="Page_44">[44]</span>

<span class="sidenote">84</span>

de ziel van een wijsgeerig man zal redeneeren als ik boven
deed, en meenen dat het niet behoorlijk is, dat de wijsbegeerte
haar verlossen wil, maar dat zij zelve ondanks
die verlossing zich weêr opnieuw aan de lusten en smarten
ter binding overgeeft en zoo maakt, dat het werk nooit
afkomt, waardoor zij een weefsel als van Penelope, maar
in omgekeerden zin, ter hand zoû nemen. Doch zoolang
zij leeft, meent zij zóo te moeten leven dat zij windstilte
schaft van die hartstochten, de zuivere redeneering volgt
en altijd daarin is, het waarachtige en het goddelijke en

<span class="sidenote">B</span>

het van meeningen onafhankelijke aanschouwt en daardoor
gevoed wordt. En wanneer zij gestorven zal zijn, meent zij
te zullen komen tot het zoodanige en het haar verwante, en
zoo van de menschelijke kwaden verlost te zullen zijn. Bij
zulk eene voeding bestaat er geen gevaar voor vrees, o
Simmias en Kebes, dat de ziel in de afscheiding van het
lichaam verspreid zal worden, en door de winden uitéen-geblazen
en alzijds verwaaid verdwijnen zal, en nergens
en niets meer zal zijn.</p>

<p>Stilte nu ontstond na deze woorden van Sokrates over

<span class="sidenote">C</span>

langen tijd, en zooals duidelijk te zien was, verdiepte zoowel
Sokrates zelf als de meesten van ons zich in het gesprokene.
Maar Kebes en Simmias praatten zachtjes onder
elkander. En Sokrates zag dit van hen en vraagde: Wat
is er? Komt u bij-geval het gesprokene gebrekkig voor?
Immers, er zijn nog vele tegenwerpingen mogelijk, als
men deze dingen toereikend wil doorvorschen. Als gij derhalve
iets anders bespreekt, heb ik niets gezegd. Maar als
gij omtrent het gesprokene met eenig ding verlegen zijt,
laat dan niet uit schroom na om zoowel zelf het te bespreken

<span class="sidenote">D</span>

en uiteen te zetten, als het u voorkomt dat het
op eenige wijze beter zoû kunnen besproken worden, als
ook om mijne hulp in te roepen, als gij denkt samen met
mij meer te zullen opschieten.&mdash;En Simmias sprak: Welnu,
o Sokrates, ik zal u de waarheid zeggen. Elk van ons,
moet gij weten, heeft een bezwaar, en dringt al-lang den
ander naar voren en spoort hem aan u te vragen; want<span class="pagenum" id="Page_45">[45]</span>
wij verlangen uw antwoord te hooren, maar schromen tevens
lastig te zijn uit vrees dat het u onaangenaam moge
wezen om het ongeluk waarin gij zijt.&mdash;Toen Sokrates
dit gehoord had, lachte hij kalm en zeide: Gij verbaast

<span class="sidenote">E</span>

mij, o Simmias. Voorwaar, ik zal wel moeilijk de overige
menschen kunnen overtuigen, dat ik het geval waarin ik
ben, niet voor een ongeluk houd, daar ik immers zelfs
ulieden daarvan niet overtuigen kan, doch gij vreest, dat ik
nu eenigszins gemelijker zoû zijn dan in mijn vroeger
leven. En, naar het lijkt, kom ik u voor een slechter profeet
te zijn dan de zwanen, die wanneer zij voelen, dat
zij moeten sterven, al zingen zij ook in den tijd voordien,

<span class="sidenote">85</span>

dàn het langst en bij-voorkeur zingen, verheugd dat zij op
het punt staan heen te gaan naar den god wiens dienaren
zij zijn. Maar omdat zij zelven voor den dood zich bang
maken, vertellen de menschen leugens ook van de zwanen
en zeggen dat zij weeklagen over hun sterven en dus uit
smart zich dood zingen, en zij bedenken niet dat geen enkele
vogel zingt wanneer hij honger heeft of koude of
eenige andere smart, ook zelfs de nachtegaal niet en de
zwaluw en de hop van welke men beweert dat zij uit smart
klaagliederen zingen. Doch evenmin als deze uit smart
zingen, komt het mij voor dat de zwanen dit zouden doen,

<span class="sidenote">B</span>

maar als de vogelen van Apolloon zijn zij waarzeggend, en
daar zij dus de goede dingen in Hades vooruit weten, zingen
zij en verheugen zij zich dien dag bizonderlijk, meer
dan in den vroegeren tijd. En ik ook zelf meen een mede-slaaf
te zijn der zwanen en gewijd aan denzelfden god, en
denk dat ik geen mindere zienersgave dan zij gekregen
heb van mijn heer, en niet mismoediger dan zij uit het
leven wegga. Doch daarom behoort gij te zeggen en te
vragen wat gij gaarne wilt, zoolang de elfmannen der
Atheners het toelaten.&mdash;Schoon spreekt gij, zeî Simmias.
En zoowel ik zal u zeggen, waartegen ik bezwaar heb, als

<span class="sidenote">C</span>

ook Kebes hier op zijn beurt, in welk punt hij met het
gesprokene niet kan instemmen. Ik namelijk, o Sokrates,
heb over dergelijke dingen een meening, misschien dezelfde<span class="pagenum" id="Page_46">[46]</span>
als gij, dat al is zeker-weten in ons tegenwoordig leven
òf onmogelijk òf iets zeer moeilijks, toch aan-den-anderen-kant
alleen een zeer flauwmoedig man het laten kan de
dingen die erover gezegd worden, op alle manieren op
de proef te stellen en niet daarvan af te laten vóor hij
moede geworden is ze van alle kanten te beschouwen.
Want men moet, meen ik, daaromtrent éen van deze dingen
bereiken, òf leeren of zelf vinden hoe het ermeê staat, òf

<span class="sidenote">D</span>

anders, als dit niet mogelijk is, de uitnemendste en moeilijkst-weêrlegbare
der menschelijke redeneeringen nemen
en daarop varende als op een vlot de vaart door het leven
wagen, als men niet in-staat is veiliger en met minder
gevaar die reis op een hechter vaartuig, eenige goddelijke
openbaring, te doen. En ook nu zal ik mij niet schamen
mijn vraag te stellen, daar ook gij daartoe aanmoedigt, en
ik zal mij-zelf in lateren tijd niet te beschuldigen hebben,
dat ik nu niet gezegd heb wat ik denk. Mij namelijk, o
Sokrates, nu ik zoowel bij mij-zelf als met Kebes hier het

<span class="sidenote">E</span>

gesprokene naga, komt het niet erg toereikend voor.&mdash;En
Sokrates zeide: Ja, misschien schijnt het u terecht zoo.
Doch zeg mij in welk opzicht gij het ontoereikend vindt.&mdash;In-zoo-verre,
zeî de ander, als men ook omtrent een
harmonie en omtrent lier en snaren diezelfde redeneering
zoû kunnen houden, dat de harmonie iets onzichtbaars en
onlichamelijks en iets alschoons en goddelijks is in de gestemde

<span class="sidenote">86</span>

lier, maar de lier zelf en de snaren lichamen zijn
en lichaam-gelijk en samengesteld en aard-gelijk en met het
sterfelijke verwant. Wanneer men nu de lier stuk slaat of
de snaren doorsnijdt of verbreekt, zoû men volgens dezelfde
redeneering als gij kunnen volhouden, dat noodzakelijk
die harmonie, nog bestaat en niet vergaan is. Want er bestaat
geen kans, zoû men kunnen redeneeren, dat, terwijl
de lier na het verbreken der snaren nog bestaat en de
snaren zelf die van sterfelijken aard zijn, de harmonie
vergaan is, die van dezelfde natuur is als het goddelijke

<span class="sidenote">B</span>

en het onsterfelijke en daarmeê verwant, en die dan eerder
dan het sterfelijke zoû vergaan zijn. Maar noodzakelijk,<span class="pagenum" id="Page_47">[47]</span>
kon men zeggen, bestaat nog ergens de harmonie zelf
voort, en eerder zal het hout van de lier en de snaren
verrotten vóor <i>zij</i> eenig letsel ondervindt... Immers, ik
meen dat ook gij zelf, o Sokrates, wel eens de gedachte
moet gehad hebben, dat wij menschen ons het liefst zulk
een onderstelling van de ziel vormen, als was ons lichaam
gestemd en werd het samengehouden door warm en koud,
droog en vochtig, en dergelijke, zoodat dus de ziel uit de

<span class="sidenote">C</span>

menging en de harmonie van die dingen zelve bestaat,
wanneer zij op schoone wijze en in juiste verhouding tot
elkander gemengd zijn. Als dus de ziel een-of-andere harmonie
is, dan is het duidelijk dat, wanneer ons lichaam
boven-mate verslapt of gespannen wordt door ziekten en
andere kwaden, de ziel noodzakelijk dadelijk vergaan is,
al is zij nog zoo goddelijk, evenals ook de overige harmonieën
in de muziekinstrumenten en in al de werken der
kunstenaars, terwijl de overblijfselen van ieder lichaam
nog langen tijd hier bij ons blijven, totdat zij verbrand

<span class="sidenote">D</span>

zijn of verrot. Zie derhalve wat wij tegen die redeneering
zullen zeggen, wanneer iemand beweert, dat de ziel de
menging is van de elementen des lichaams en dus in den
zoogenaamden dood het eerst omkomt.</p>

<p>Sokrates nu sloeg, zooals hij meest placht te doen, zijn
oogen wijd op en glimlachte en sprak: Inderdaad, Simmias
maakt een gegronde opmerking. Als derhalve iemand
van ulieden gerechtvaardiger is dan ik, waarom heeft hij
hem niet reeds geantwoord? Want hij lijkt een die onze
redeneering duchtig aanpakt. Toch, dunkt mij, dat wij vóor

<span class="sidenote">E</span>

ons antwoord eerst nog van Kebes behooren te vernemen,
wat hij-van-zijn-kant op de redeneering heeft aan te merken,
opdat wij tijd winnen om te overwegen wat wij zullen
zeggen. Later, na ook hem gehoord te hebben, zullen wij,
wanneer zij ons voorkomen eenigszins wijsvast te zingen,
dat toegeven, doch zoo niet, dan eens-voor-goed onze rede
verdedigen. Welaan dan, zeide hij, o Kebes, wat was het,
dat u verontrust?&mdash;Ik ga het dan zeggen, zeî Kebes. Mij
namelijk lijkt het, dat de redeneering nog in dezelfde stelling<span class="pagenum" id="Page_48">[48]</span>
is, en, wat wij vroeger beweerden, hetzelfde zwakke

<span class="sidenote">87</span>

punt heeft. Want dat onze ziel bestond ook vóordat zij in
deze gestalte gekomen was, daartegen verzet ik mij niet,
dat dit niet op zeer behoorlijke en, als het niet onbescheiden
is dat zoo te zeggen, op zeer voldoende wijze aangetoond
is; doch dat zij ook ná onzen dood nog ergens zijn
zal, lijkt mij zóo niet bewezen. Dat de ziel niet sterker en
duurzamer is dan het lichaam, geef ik aan Simmias’ tegenwerping
niet toe; want zij lijkt mij in al deze punten het
lichaam zeer ver te overtreffen. Waarom dan, zoû de redeneering
kunnen zeggen, zijt gij nog ongeloovig, daar gij
ziet dat na den dood van den mensch het zwakkere deel

<span class="sidenote">B</span>

nog bestaat? Vindt gij niet dat het duurzamere noodzakelijk
nog behouden moet blijven in dien tijd? Beschouw met
het oog daarop het volgende, of ik daarmeê iets beweer.
Ook ik natuurlijk, naar ’t schijnt, evenals Simmias, heb
eene vergelijking noodig. Deze redeneering komt mij dan
voor van dezelfde kracht te zijn als wanneer men van een
in hoogen ouderdom gestorven wever deze bewering zoû
doen, dat de mensch niet omgekomen is, maar ergens behouden
voortbestaat, en als bewijs zoû aannemen dat het
kleed, dat de man zelf geweven had en placht aan te hebben,
behouden is en niet teloor-gegaan; en wanneer iemand

<span class="sidenote">C</span>

ongeloovig was, vragen zou wat duurzamer is van-aard,
een mensch of een kleed dat in gebruik is en gedragen
wordt, en op het antwoord dat de mensch veel duurzamer
is van-aard, het bewezen zoû meenen dat dus de mensch
boven allen twijfel behouden is, aangezien toch het minder
duurzame niet omgekomen is. Dit, meen ik, o Simmias,
is niet zoo. (Want ook gij ga na wat ik zeg.) Ieder toch
zoû denken, dat de man die dit beweerde, een dwaasheid
zeide. Want die wever die vele dergelijke kleederen geweven
en versleten had, is wel na al die vele gestorven,

<span class="sidenote">D</span>

maar eerder, meen ik, dan zijn laatste kleed, en toch is
daarom de mensch niets minderwaardiger en zwakker dan
een kleed. Diezelfde vergelijking, denk ik, zoû der verhouding
van ziel tot lichaam passen, en iemand die dezelfde<span class="pagenum" id="Page_49">[49]</span>
dingen omtrent hen zeide, zoû den schijn hebben verstandige
dingen te spreken, dat de ziel wel duurzamer is
en het lichaam zwakker en korter van duur, ja zelfs dat
elke der zielen vele lichamen verslijt vooral wanneer zij
vele jaren leeft (want dat, wanneer nog bij het leven van
den mensch het lichaam verzwakt en vergaat, de ziel voortdurend

<span class="sidenote">E</span>

het verslijtende bijweeft); maar dat toch noodzakelijk
wanneer de ziel vergaat, zij haar laatste weefsel
omheeft en eerder vergaat dan dit éene, en dat pas na het
vergaan van de ziel het lichaam zijn natuurlijke zwakheid
toont en snel door verrotting uitéen-valt. Zoodat het nog
niet aan te raden is op die vroegere redeneering te vertrouwen
en te gelooven dat, wanneer wij gestorven zijn,

<span class="sidenote">88</span>

onze ziel nog ergens bestaat. Want als eens iemand aan
den verkondiger uwer stellingen zelfs nog meer gewonnen
gaf en toestemde, dat niet alleen in den tijd vóordat wij
geboren waren, onze zielen bestaan, maar dat niets verhindert
dat ook nadat wij gestorven zijn, de zielen van
sommigen nog bestaan en zullen bestaan en vele malen
zuilen geboren worden en weder sterven (want dat het
begrip ziel van-nature zoo sterk is, dat de ziel het uithoudt
vele malen geboren te worden), doch dat hij daarnaast nog
niet toegaf, dat zij niet in haar vele geboorten verzwakt en
ten-slotte bij een harer sterfgevallen geheel-en-al te-gronde-gaat,

<span class="sidenote">B</span>

en dat dat sterfgeval en die ontbinding van het
lichaam, welke der ziel den ondergang brengt, niemand
van te voren weet; want dat het onmogelijk is voor wien-dan-ook
van ons dat voor te gevoelen? Doch als dat zoo is,
past, zonder verwijt van dwaasheid, gerust te zijn omtrent
den dood aan niemand, die niet kan bewijzen, dat de ziel
geheel-en-al onsterfelijk en onvergankelijk is. En als hij
dat niet kan, moet noodzakelijk de mensch die gaat sterven,
voor zijn eigen ziel vreezen, dat zij bij de ophanden
ontbinding van het lichaam geheel-en-al zal te-gronde gaan.</p>

<p>Door aan te hooren wat beiden spraken, werden wij

<span class="sidenote">C</span>

allen onaangenaam aangedaan, zooals wij later elkander
vertelden, omdat zij ons die door de vroegere redeneering<span class="pagenum" id="Page_50">[50]</span>
ten sterkste overtuigd waren geworden, weder leken te
ontrusten en in twijfel neêr te storten niet alleen tegenover
het vroeger behandelde, maar ook met betrekking tot
wat nog zoû gezegd worden, uit vrees dat wij nietswaardige
beoordeelaars zijn zouden, of ook dat de zaak zelf onbewijsbaar was.</p>

<p><span class="smcap">Echekrates</span>: Voorwaar bij de goden, o Phaidoon, ik
kan mij in uw gevoel verplaatsen. Want ook bij mij zelven,
nu ik u zoo iets heb hooren zeggen, komt de gedachte
op: op welke redeneering moeten wij dus nog

<span class="sidenote">D</span>

vertrouwen? Want de rede die Sokrates hield en die zeer
overtuigend was, is nu tot ongeloofwaardigheid gevallen.
Want wonderlijk grijpt mij die redeneering aan nu als
altijd, dat onze ziel een soort harmonie is, en nu ze weêr
uitgesproken werd, maakte zij mij als gedachtig, dat ik
ook zelf vroeger al die opvatting had. En ik gevoel weder
groote behoefte als van-meet-af-aan naar eenig ander bewijs,
dat mij overtuigen zal, dat de ziel van den gestorvene
niet mede afsterft. Verhaal derhalve, bij Zeus, hoe achterhaalde

<span class="sidenote">E</span>

Sokrates de rede? En was het ook van hem, zooals
gij zegt van ulieden, eenigszins blijkbaar dat hij ontstemd
was? Of niet, maar kwam hij kalmgemoed zijn betoog te
hulp? En deed hij dat voldoende of gebrekkig? Verhaal
ons alles zoo nauwkeurig als ge kunt.</p>

<p><span class="smcap">Phaidoon</span>: Wel dan, o Echekrates, hoewel ik vele malen
Sokrates bewonderd heb, heb ik mij nooit meer over hem
verbaasd dan toen bij hem. Dat hij nu wist wat te zeggen,

<span class="sidenote">89</span>

is misschien niets vreemds; maar ik bewonderde meest
van hem in de eerste plaats dit, hoe vriendelijk en welwillend
en waardeerend hij de redeneering der jonge mannen
opnam, verder hoe scherpzinnig hij van ons waarnam, wat
wij onder die redeneeringen geleden hadden, dan hoe goed
hij ons genas en ons als van de vlucht en de nederlaag
weêromriep en aanspoorde hem te volgen en met hem de
redeneering te beschouwen.</p>

<p><span class="smcap">Echekrates</span>: Hoe dan?</p>

<p><span class="smcap">Phaidoon</span>: Ik zal het u zeggen. Ik zat namelijk vlak

<span class="pagenum" id="Page_51">[51]</span>

<span class="sidenote">B</span>

aan zijn rechterhand naast het bed op een soort schabel, en
hij zat veel hooger dan ik. Hij streelde nu over mijn hoofd
en vatte de haren in mijn nek samen&mdash;want hij had, als
het er zoo toe leî, de gewoonte met mijn haren te spelen&mdash;en
zeide: Morgen dan, o Phaidoon, zult gij misschien
uw schoone haren afscheren.&mdash;Waarschijnlijk, zeide ik,
o Sokrates.&mdash;Niet, als gij naar mij luistert.&mdash;Wat dan?
zeî ik.&mdash;Vandaag, zeî hij, zal ik de mijne en gij de uwe
afscheren, als ons betoog gestorven is en wij het niet kunnen
doen herleven. En ik, als ik u was en dat betoog mij

<span class="sidenote" id="S89C">C</span>

ontsnapte, zoû een eed zweren evenals de Argeiers, dat
ik niet eerder lang haar zoû dragen vóor ik in nieuwen
strijd de rede van Simmias en Kebes zoû overwonnen
hebben.&mdash;Maar, zeide ik, tegen twee, zegt men, kan
zelfs Herakles niet op.&mdash;Doch roep ook mij, zeide hij,
als uwen Iolaos te hulp, zoolang het daglicht is.&mdash;Ik roep
u dan te hulp, niet als een Herakles zijn Iolaos, maar als
een Iolaos zijn Herakles.&mdash;Dat zal geen verschil maken,
zeide hij. Doch laten wij in de eerste plaats ons hoeden,
dat éen ding ons niet overkomt.&mdash;Wat dan? vroeg ik.&mdash;Dat

<span class="sidenote">D</span>

wij niet, zeide hij, redenenhaters worden, zooals men
menschenhater wordt. Want daar is geen grooter ramp die
iemand zoû kunnen overkomen dan dat hij redeneering
leert haten. Redenenhaat ontstaat op dezelfde wijze als
menschenhaat. Want menschenhaat neemt ons in doordat
wij zonder kennis heftig op iemand vertrouwen en meenen
dat die man volkomen waarachtig is en gezond en betrouwbaar,
en hem kort daarna slecht en trouweloos bevinden,
en dan-weêr een tweeden; en wanneer iemand dat vele
keeren ondervindt en vooral van hen die hij wel voor meest

<span class="sidenote">E</span>

eigen en meest bevriend moet houden, haat hij in het eind
door veelvuldigen aanstoot allen en meent dat in niemand
éen enkel gezond ding is. Of hebt gij niet waargenomen
dat dit voorkomt?&mdash;Maar al te zeer, zeide ik.&mdash;Komt
dat nu niet, zeide hij, omdat zoo-iemand op een leelijke
manier en zonder kennis van het menschelijk karakter
onderneemt met menschen om te gaan? Immers, als hij<span class="pagenum" id="Page_52">[52]</span>
mèt kennis met hen omging, zoû hij zijn meening gevormd
hebben zooals het werkelijk is, dat de goeden en slechten

<span class="sidenote">90</span>

beiden zeer weinige zijn, maar die daartusschen de meeste.&mdash;Hoe
bedoelt gij?&mdash;Het gaat hiermeê als met het zeer
kleine en het zeer groote. Meent gij dat iets zeldzamer is
dan een zeer groot of een zeer klein mensch uit te vinden,
of hond, of wat-dan-ook? Of ook zeer snel of langzaam,
of zeer leelijk of schoon, of volkomen blank of zwart? Of
hebt gij niet waargenomen dat van al dergelijke de uiterste
uiteinden schaarsch en weinig zijn, maar de middelsoort
overvloedig en talrijk?&mdash;Zeker, zeî ik.&mdash;Meent gij nu

<span class="sidenote">B</span>

niet dat, indien er een wedstrijd in slechtheid uitgeschreven
werd, de eersten ook op dat gebied zeer weinige zouden
blijken?&mdash;Waarschijnlijk.&mdash;Juist. Doch dit is niet
het punt waarin redeneeringen gelijk zijn aan menschen
(door u liet ik mij verleiden met u af te dwalen), maar in
dat andere: wanneer iemand zonder kennis van redeneeringen
op eenige redeneering vertrouwt dat die waar is,
en kort daarna haar leugenachtig bevindt, somtijds terwijl
zij dat is, somtijds ook terwijl zij dat niet is, en zoo verder
met een tweede en een derde. En vooral zij die hun

<span class="sidenote" id="S90C">C</span>

tijd doorbrengen met redeneering-afbrekende redeneeringen,
weet-ge, meenen ten-slotte zeer wijs geworden te zijn
en alléen te hebben ingezien dat noch in eenige zaak,
noch in eenige redeneering iets gegronds of standvastigs is,
maar dat al het bestaande volmaakt als in een Euripos
heen-en-weêr wentelt en geen oogenblik op éen plaats
blijft.&mdash;Gij spreekt de volle waarheid, zeide ik.&mdash;Zoû
het nu niet, o Phaidoon, een jammerlijke ervaring zijn,
indien iemand, ondanks het bestaan van een waarachtige
en standvastige levensverklaring en die het mogelijk is in

<span class="sidenote">D</span>

te zien, door het luisteren naar zoodanige redeneeringen
die hem tegelijk nu-eens waar en dan-weêr niet waar voorkomen,
niet aan zich-zelf en zijn eigen gebrek aan kennis
de schuld zoû geven, maar ten-slotte uit verdrietigheid de
schuld verlicht van zich-zelf op de redeneeringen zoû afkaatsen
en dan zijn verder leven zoû doorbrengen met<span class="pagenum" id="Page_53">[53]</span>
deze te haten en te beschimpen, terwijl hij zóo van de
waarheid en de kennis van het bestaande verstoken werd?&mdash;Voorwaar
bij Zeus, zeide ik, wel jammerlijk.&mdash;Laten
wij ons derhalve, zeide hij, in de eerste plaats hier-voor

<span class="sidenote">E</span>

hoeden, en de gedachte niet tot onze ziel doorlaten,
dat in de redeneeringen mogelijk niets gezonds is, maar
veel-eer dat <i>wij</i> nog niet gezond zijn, maar met mannen-moed
ernaar streven moeten zoo te worden, gij en de anderen
ook ter wille van uw geheele volgende leven, en ik
om mijn dood zelf. Want ik-voor-mij loop gevaar op het

<span class="sidenote">91</span>

oogenblik juist omtrent den dood mij niet wijsgeerig te
gedragen, maar twistgierig als de erg onbeschaafden. Dezen
toch, wanneer zij over eenig ding redetwisten, bekommeren
zich niet hoe het werkelijk staat met de dingen waarover
de redeneering gaat, maar dat hunne eigen stellingen door
de aanwezigen zullen worden aangenomen, daarvoor doen
zij hun best. En ik, lijkt me, zal bij deze gelegenheid van
hen slechts in deze kleinigheid verschillen, dat ik niet mijn
best zal doen, dat mijne beweringen waar lijken aan de
aanwezigen, of het moest zijn als bijzaak, maar dat zij
mij-zelven zooveel mogelijk zullen toeschijnen zoo te zijn.

<span class="sidenote">B</span>

Want ik redeneer, mijn geliefde vriend, let eens op hoe
baatzuchtig: indien mijn beweringen waar zijn, dan is
het schoon daarin te gelooven; en indien er na den dood
niets is, zal ik tenminste gedurende den tijd zelven vóor
den dood minder kans loopen den aanwezigen door jammerklachten
onaangenaam te zijn. Deze onwetendheid nu
zal niet met mij voortduren&mdash;want dat zoû een ramp
zijn&mdash;, maar binnen korten tijd vergaan. Zóo dan, zeide
hij, o Simmias en Kebes, toegerust, ga ik ter rede. Gij
echter, wanneer gij mij genoegen wilt doen, bekommert

<span class="sidenote">C</span>

u weinig om Sokrates, maar veel meer om de waarheid, en
stemt wanneer ik u voorkom iets waars te zeggen, daarin
toe, maar zoo niet, verzet u met alle rede, opdat ik niet
uit voortvarendheid mij-zelf tegelijk en ulieden bedriege
en wegga als een bij, mijn angel achterlatende.</p>

<p>Doch op weg! zeide hij. Vooreerst, brengt mij in gedachte<span class="pagenum" id="Page_54">[54]</span>
wat gij zeidet, wanneer ik blijk geef het mij niet
juist te herinneren. Simmias namelijk, naar ik meen, is
ongeloovig en vreest dat de ziel, al is zij ook goddelijker

<span class="sidenote">D</span>

en schooner dan het lichaam, eerder omkomt, daar zij
een soort harmonie is. Doch Kebes kwam mij voor, hierin
met mij overeen te stemmen, dat de ziel tenminste duurzamer
is dan het lichaam, doch dat dít voor elk onzeker is:
of niet misschien de ziel na dan ook vele lichamen vele
malen versleten te hebben, nu ten-slotte haar laatste lichaam
verlaat en zelf omkomt, en dat de dood juist dit is: de ondergang
der ziel, daar het lichaam niet ophoudt voortdurend
te vergaan. Zijn dit niet, o Simmias en Kebes, de dingen

<span class="sidenote">E</span>

die wij moeten nabeschouwen?&mdash;Zij stemden beiden toe,
dat dit het was.&mdash;Neemt gij nu de vorige redeneeringen
gezamenlijk niet aan, of sommige wel, andere niet?&mdash;Sommige
niet, andere wel, zeiden zij.&mdash;Wat meent gij dan
van die redeneering waarin wij bespraken dat leeren herinnering
is, en dat, wanneer dit zoo is, onze ziel noodzakelijk
vroeger ergens anders moet bestaan, vóor zij in ons lichaam

<span class="sidenote">92</span>

werd ingekluisterd?&mdash;Ik, zeide Kebes, werd zoo-straks
wonder-zeer overtuigd en houd mij ook nu aan deze redeneering
als aan geene.&mdash;Voorwaar, zeide Simmias, ook
met mij zelf staat het zoo, en ik zoû mij zeer verwonderen,
als ik hierover tenminste ooit een andere meening kreeg.</p>

<p>Maar noodzakelijk moet gij, zeide Sokrates, mijn Thebaansche
vriend, tot een andere opvatting komen, als
deze meening stand-houdt, dat de ziel een soort harmonie
is en samengesteld uit datgene wat in het lichaam als

<span class="sidenote">B</span>

snaren gespannen is. Want gij zult toch niet, al zegt gij
het zelf, aannemen, dat een harmonie, die samengesteld
is, eerder bestaat dan die dingen waaruit zij moest worden
samengesteld? Of wel?&mdash;Geenerwijs, o Sokrates.&mdash;Voelt
gij nu wel, dat gij dit tòch beweert, wanneer ge zegt dat
de ziel bestaat, vóor zij nog gekomen is in de gestalte en
het lichaam eens menschen, en zij dus samengesteld is uit
het nog niet bestaande? Want harmonie is niet zoodanig
als waarmede gij haar vergelijkt, maar éerst ontstaan de<span class="pagenum" id="Page_55">[55]</span>
lier en de snaren en de nog ongestemde tonen, en het laatst

<span class="sidenote">C</span>

van alles komt de harmonie tot-stand en vergaat het eerst.
Hoe zal nu deze redeneering ooit met die andere overeenstemmen?&mdash;Op
geene wijs, zeide Simmias.&mdash;En toch
past het aan een redeneering over harmonie, indien aan
eenige andere, met zich-zelf in overeenstemming te zijn.&mdash;Ja,
zeg dat wel.&mdash;Deze uwe redeneering stemt dus
niet overeen. Doch zie toe: welke der beide redeneeringen
kiest gij, die dat leeren herinneren is, of die dat de ziel
een harmonie is?&mdash;Veel liever, zeî hij, de eerste, o Sokrates.
Want deze laatste kwam tot-stand zonder bewijs, met een

<span class="sidenote">D</span>

zekeren schijn van waarheid en welgepastheid voor zich;
waarvandaan zij dan ook door de meerderheid der menschen
aanvaard wordt. Doch ik weet, dat de redeneeringen
die door middel van vergelijkingen willen bewijs leveren,
overbluffend zijn, en wanneer men niet voor haar oppast,
zeer licht misleiden zoowel in geometrie als in al de overige
wetenschappen. Maar de redeneering van herinnering en
leeren is op aannemenswaardigen grond uitgesproken. Want
er werd gezegd, geloof ik, dat onze ziel evenzeer bestaat
ook vóor zij binnen ons lichaam gekomen is, als de wezenheid

<span class="sidenote">E</span>

zelf bestaat die den naam draagt van dat wat is. Ik heb
deze laatste, naar mijn duurzame overtuiging, op voldoende
en juiste gronden aangenomen. Het is daarom dus, naar het
schijnt, noodzakelijk voor mij, noch van mij-zelf, noch op
andermans beweren aan te nemen, dat de ziel een harmonie
is.&mdash;Maar hoe denkt gij, zeî de ander, o Simmias, over
het volgende? Dunkt u, dat een harmonie of eenige andere
samenstelling eenigszins anders vermag te zijn dan die

<span class="sidenote">93</span>

dingen waaruit zij is samengesteld?&mdash;Geenszins.&mdash;En
ook vermag zij, naar ik meen, niets anders te doen en
niets te ondergaan in strijd met wat die dingen doen of
ondergaan.&mdash;Dat gaf hij toe.&mdash;Dus kan een harmonie
die dingen waaruit zij is samengesteld, niet leiden, maar
moet hen volgen.&mdash;Dat vond hij ook.&mdash;Verre dus is het
ervandaan, dat een harmonie een beweging maakt of een
klank geeft strijdig met hare eigen deelen of in eenig<span class="pagenum" id="Page_56">[56]</span>
ander ding daartegen in verzet komt.&mdash;Ja, verre.&mdash;Verder.
Is niet elke harmonie van zulk een natuur als zij gestemd
is?&mdash;Dat begrijp ik niet, zeide hij.&mdash;Zal niet,
wanneer een harmonie meer gestemd is en over meer

<span class="sidenote">B</span>

tonen, indien daartoe mogelijkheid bestaat, die harmonie
meer harmonie zijn en een breedere, en indien zij minder
en over weiniger tonen gestemd is, minder harmonie en
een meer beperkte?&mdash;Zeker.&mdash;Gaat dat nu door voor
de ziel, zoodat ook-maar-in-’t-minst de éene ziel meer dan
de andere in breedere maat en meer, of in beperktere
maat en minder juist dit, ziel, is?&mdash;Volstrekt niet, zeî hij.&mdash;Welaan
dan, bij Zeus! Men zegt, dat de éene ziel verstand
heeft en deugd en dat zij goed is, maar dat de andere
onverstand heeft en slechtheid en dat zij boos is.

<span class="sidenote">C</span>

Wordt ook dit naar-waarheid beweerd?&mdash;Ja, naar-waarheid.&mdash;Wat
zal nu iemand van hen die stellen dat de ziel
een harmonie is, zeggen dat deze dingen in de ziel aanwezig,
deugd en boosheid, zijn? Soms dat dit weêr een
andere harmonie is en disharmonie? En dat de éene, de
goede, gestemd is, en, zelf een harmonie, in zich weêr een
andere harmonie heeft, maar de slechte zelf ongestemd is
en ook geen andere harmonie in zich heeft?&mdash;Ik kan dat
niet uitmaken, zeide Simmias, maar het is duidelijk, dat
iemand die die onderstelling maakt, ongeveer zóo zou moeten

<span class="sidenote">D</span>

spreken.&mdash;Maar vroeger is overeengekomen, dat niets
meer of minder de éene ziel dan de andere ziel, ziel is.
Dat toe te geven beteekent dan dat de éene harmonie niets
meer en niet in breedere maat, en niets minder en niet in
beperktere maat dan de andere harmonie, harmonie zoû
zijn, niet-waar?&mdash;Zeker.&mdash;En dat de harmonie die niets
meer of minder harmonie is dan een andere, niet meer
of minder gestemd is dan de andere? Is dat zoo?&mdash;Zoo
is het.&mdash;En heeft de harmonie die noch meer noch minder
gestemd is dan een andere, mogelijk meer of minder
deel aan harmonie dan een andere, of evenveel?&mdash;Evenveel.&mdash;Derhalve
is de ziel, aangezien de éene ziel niets

<span class="sidenote">E</span>

meer of minder dan de andere juist dit, ziel, is, ook niet<span class="pagenum" id="Page_57">[57]</span>
meer en niet minder gestemd dan een andere?&mdash;Zoo is
het.&mdash;Maar als dat waar is, zal zij niet meer dan een
andere deel kunnen hebben aan disharmonie of harmonie.&mdash;Neen
immers.&mdash;En als dat weêr waar is, zal dan de éene
ziel iets meer dan de andere deel kunnen hebben aan
boosheid of deugd, indien tenminste boosheid disharmonie
en deugd harmonie is?&mdash;Neen, niets.&mdash;Of liever misschien,

<span class="sidenote">94</span>

o Simmias, zal, juist geredeneerd, geen enkele
ziel deel-hebben aan boosheid, indien zij tenminste een harmonie
is. Want natuurlijk zal een harmonie die in allen deele
juist dit, harmonie, is, nooit deel kunnen hebben aan disharmonie.&mdash;Neen
voorwaar.&mdash;En zoo ook natuurlijk een ziel
die in allen deele ziel is, niet aan boosheid.&mdash;Hoe zoû dat
kunnen na het besprokene?&mdash;Als gevolg dus van deze
redeneering vinden wij, dat alle zielen van alle wezens
gelijkelijk goed zijn, als tenminste de zielen van-nature
gelijkelijk juist dit, zielen, zijn.&mdash;Mij komt het zoo voor,
o Sokrates.&mdash;En komt het u ook voor, dat dit terecht zoo
beweerd wordt, zeide hij, en dat onze redeneering daarop

<span class="sidenote">B</span>

uitgeloopen zoû zijn, indien de veronderstelling juist was,
dat de ziel een harmonie is?&mdash;Neen, volstrekt niet.&mdash;En
verder. Beweert gij dat van alle dingen die in een
mensch zijn, wel iets anders heerschappij voert dan de
ziel, vooral als zij verstandig is?&mdash;Neen.&mdash;Door toe te
geven aan de lichamelijk begeerten, of ook door zich daartegen
te verzetten? Ik bedoel, bij-voorbeeld, dat zij wanneer
hitte in het lichaam is en dorst, het lichaam naar het
tegenovergestelde doet, niet te drinken, trekt, en wanneer

<span class="sidenote">C</span>

er honger in is, naar het niet-eten, en in ontelbare andere
zaken wel zien wij, dat de ziel zich verzet tegen de lichamelijke
begeerten. Of niet?&mdash;Voorzeker.&mdash;Zijn wij daarentegen
niet in onze vroegere redeneeringen overeengekomen
dat zij, wanneer zij tenminste een harmonie is,
nooit een toon zoû kunnen geven in strijd met datgene
waardoor gespannen en ontspannen en getokkeld worden
en wat-dan-ook ondergaan die dingen waaruit zij tot-stand-komt,
maar dat zij die volgt en ze nooit zoû kunnen leiden?&mdash;Dat<span class="pagenum" id="Page_58">[58]</span>
zijn wij overeengekomen, zeker.&mdash;Hoe nu? Blijkt
ons nu niet, dat zij al het tegenovergestelde werkt, door al
die dingen waaruit men beweert dat zij tot-stand-komt, te

<span class="sidenote">D</span>

leiden, en bijna in alles zich het geheele leven door daartegen
te verzetten en erover te heerschen op alle wijzen,
deels door strenger en pijnlijk, inzake lichaamsoefening
en geneeskunst, deels door zachter te straffen, en dat zij
deels dreigend, deels waarschuwend, met de begeerten en
driften en vreezen als een vreemd wezen met een vreemd
ding gesprek-voert? Zooals ook wel Homeros in de Odysseia
bedoeld heeft te dichten, waar hij van Odysseus zegt:</p>

<div class="poetry-container">
<div class="poetry">
  <div class="stanza">
    <div class="verse indent0">Sloeg op zijn borst zich de held en beknorde zijn hart met de woorden:</div>
    <div class="indent0"><span class="sidenote nsize">E</span><span class="verse">Hart, houd uit; al andere hondschere dingen verdroegt gij.</span></div>
  </div>
</div>
</div>

<p>Meent gij, dat Homerus dit gedicht heeft, als ware de
ziel een harmonie en geaard zich door de indrukken van
het lichaam te laten leiden, en niet in de vaste gedachte
dat zij geaard is deze te leiden en erover te heerschen,
en dat zij een veel goddelijker iets is dan een harmonie
of zoo?&mdash;Bij Zeus, o Sokrates, ik denk van-wel.&mdash;Derhalve,
o mijn beste, is het in geen enkel opzicht schoon
voor ons, van de ziel te zeggen dat zij een soort harmonie
is. Want zóo zouden wij, naar ’t schijnt, noch met Homeros

<span class="sidenote" id="S95A">95</span>

den goddelijken dichter overeenstemmen, noch met onszelven.&mdash;Zoo
is het, zeide hij.</p>

<p>&mdash;Goed dan, zeî Sokrates. Harmonia de Thebaansche
is ons, naar ’t schijnt, vrij-wel genadig geworden; maar
hoe staat het met Kadmos, o Kebes? Hoe en met welke
redeneering zullen wij hem verzoenen?&mdash;Gij, denk ik,
zult dat wel uitvinden, zeide Kebes. Dat betoog tenminste
van zoo-even tegen Harmonia hebt gij wonderlijk boven
verwachting gesproken. Want toen Simmias zeide wat zijn
bezwaar was, waren wij zeer benieuwd of iemand zijn rede

<span class="pagenum" id="Page_59">[59]</span>

<span class="sidenote">B</span>

zoû kunnen te lijf komen. Dus kwam het mij zeer vreemd
voor, dat zij al dadelijk den eersten aanval van uwe rede
niet afwachtte. Het zoû mij dan ook niet verwonderen als
Kadmos’ betoog hetzelfde ondervond.&mdash;Mijn goede vriend,
zeide Sokrates, spreek niet groot, opdat geen booze invloed
onze komende redeneering overhoop werpe. Maar dit zal
der godheid zorg zijn, doch laten wij, als Homerische helden
nadertredende, de proef nemen of gij iets standhoudends
beweert. De hoofdzaak dan van uw onderzoek bestaat
hierin: gij verlangt dat van onze ziel bewezen worde

<span class="sidenote">C</span>

dat zij onvergankelijk en onsterfelijk is, indien een wijsgeer
die op het punt van te sterven goedsmoeds is en
meent dat hij na zijn dood daarginds onderscheidenlijk
beter zal varen dan wanneer hij na een leven in een andere
richting eindigde, niet met een onverstandige en dwaze
gerustheid gerust zal zijn. Maar het bewijs, dat de ziel
sterk is en godgelijkend en dat zij reeds vroeger bestond
vóor wij mensch geworden zijn,&mdash;niets verhindert, zegt
gij, dat dit alles niet aanduidt: onsterfelijkheid, doch alleen
dat de ziel langdurig is en vroeger licht een onmetelijk

<span class="sidenote">D</span>

langen tijd bestond en vele dingen wist en deed. Toch
was zij daarom niets meer onsterfelijk, maar juist haar
komst in een menschelijk lichaam was voor haar het begin
van den ondergang als eene ziekte. En lijdende zoû zij
dan dit leven doormaken en ten-laatste in den zoogenaamden
dood te-gronde-gaan. Het maakt dan, zegt gij, geen
verschil of zij éenmaal of meermalen in een lichaam komt,
voor de vraag of een ieder van ons zich bevreesd behoeft
te maken. Want zich bevreesd maken behoort, indien hij
niet onverstandig is, ieder die niet weet en niet verantwoorden

<span class="sidenote">E</span>

kan, dat de ziel onsterfelijk is. Dat vrij-wel is,
meen ik, o Kebes, wat gij beweert. En met opzet haal ik
het vele malen op, opdat geen enkel ding ons ontsnappe,
en opdat gij, indien gij wilt, er nog iets aan toe kunt voegen
of ervan afnemen.&mdash;Kebes zeide: Voorshands behoef
ìk er niets van af te nemen of eraan toe te voegen. Doch
dit is werkelijk wat ik beweer.</p>

<p><span class="pagenum" id="Page_60">[60]</span></p>

<p>Sokrates nu wachtte een geruimen tijd en overwoog
iets bij zich-zelven. Toen sprak hij: Geen geringe zaak,
o Kebes, verlangt gij; want door-en-door moeten wij omtrent
wording en verderf de oorzaak doorzoeken. Ik nu

<span class="sidenote">96</span>

zal, als gij dat goed-vindt, mijne eigene levenservaringen
daaromtrent voor u doorloopen, dan kunt gij als iets van
wat ik zeg, u bruikbaar voorkomt, dat aanwenden tot een
grootere zekerheid betreffende de dingen waarvan gij
spreekt.&mdash;Voorwaar, zeide Kebes, dat wil ik graag.&mdash;Hoor
dan toe; want ik begin. Ik namelijk, o Kebes, verlangde,
toen ik jong was, wonderlijk-hoe-zeer naar die wijsheid
die men natuurkunde noemt. Want zij kwam mij
voor overheerlijk te zijn, te weten de oorzaken van elk
ding, waarom elk ding ontstaat en waarom te-niet-gaat en
waarom bestaat. En vele malen tobde ik mij af met zoodanige

<span class="sidenote">B</span>

beschouwingen: of, wanneer het warme en het
koude een zekere gisting aanneemt, dan, zooals sommigen
beweren, de levende wezens zich voeden, en of het het
bloed is waarmeê wij denken, of de lucht of het vuur of
wel geen van deze, maar dat het de hersenen zijn die de
zinlijke waarnemingen verschaffen van hooren en zien
en ruiken, en dat uit deze ontstaat herinnering en meening,
en uit herinnering en meening, wanneer die tot rust gekomen
zijn, op dezelfde wijze weêr wetenschap. En een anderen
keer onderzocht ik de oorzaken van vernietiging van

<span class="sidenote">C</span>

deze dingen, en de verschijnselen in den hemel en op de
aarde, en ik kwam mij ten-laatste voor tot dat onderzoek
zoo van-nature ongeschikt te zijn als geen ander ding ter
wereld. Een toereikend bewijs zal ik u zeggen. Immers,
zelfs wat ik vroeger zeker wist, zooals het tenminste mij-zelf
en den anderen voorkwam, daarin werd ik door dat
onderzoek zoo zeer verblind, dat ik verleerde óok wat ik
voordien meende te weten, zoowel omtrent vele andere
dingen als ook bij-voorbeeld waardoor een mensch groeit.
Want hiervan meende ik voordien dat het een ieder duidelijk
was, dat dat komt door eten en drinken; want dat

<span class="sidenote">D</span>

wanneer uit de spijzen aan het vleesch, vleesch is toegevoegd,<span class="pagenum" id="Page_61">[61]</span>
en aan het been, been, en zoo op dezelfde wijze
ook aan elk der overige dingen wat daarbij behoort, dan
daarna de omvang van klein groot geworden is, en dat
zoo een mensch van klein groot wordt. Zoo meende ik
toen. Vindt gij niet, vrij-wel terecht?&mdash;Ik wel, zeide
Kebes.&mdash;Ga dan ook nog eens het volgende na. Ik meende
namelijk tevreden te kunnen zijn met mijn inzicht,
wanneer een groote mensch naast een kleinen kwam te
staan en hij mij door zijn hoofd grooter leek te zijn dan

<span class="sidenote">E</span>

de andere, en een paard dan een ander paard. En wat nog
duidelijker is, tien kwam mij voor, meer te zijn dan acht,
doordat men er twee aan heeft toegevoegd, en wat twee
el lang is leek mij grooter te zijn dan iets van éen el,
doordat het er half boven uitstak.&mdash;Wat denkt gij daar
nu van? vraagde Kebes.&mdash;Dat ik heel ver, bij Zeus, van
de meening ben omtrent éen van deze dingen de oorzaak
te weten, ik die bij mij-zelf niet uitmaken kan, dat,
wanneer men een ding bij een ander ding voegt, òf dat
waarbij gevoegd is, òf dat wat toegevoegd is, twee geworden

<span class="sidenote">97</span>

is, òf dat zij beide tezamen door de samenvoeging bij
elkander twee geworden zijn. Want ik vind het onbegrijpelijk,
dat, toen elk van beide van elkander afgezonderd
was, elk van beide éen enkel ding was en zij toen niet twee
waren, maar dat, nadat zij tot elkander genaderd zijn, dit,
de vereeniging door het bij elkander gevoegd worden,
oorzaak voor hen wordt om twee te worden. En ook wanneer
men een enkel ding splitst, kan ik niet gelooven dat
dit, de splitsing, oorzaak is geweest van het twee-geworden-zijn.
Want nu is de oorzaak van het twee-worden de tegengestelde

<span class="sidenote">B</span>

van daar-straks. Want daar-straks bestond die
daarin dat zij bij elkander werden samengebracht en aan
elkander toegevoegd, maar nu dat zij van elkander worden
verwijderd en gescheiden. En ook kan ik mezelf niet meer
overtuigen dat ik weet waarom eenig ding éen wordt, of
in-éen-woord van iets anders waarom iets ontstaat of vergaat
of bestaat, als ik deze richting van methode volg,
maar in een andere richting broddel ik zelf op eigen gelegenheid,<span class="pagenum" id="Page_62">[62]</span>
en die eerste methode laat ik volstrekt niet tot
mij toe.</p>

<p>Maar toen ik eens iemand uit een boek, zooals hij zeide

<span class="sidenote" id="S97C">C</span>

van Anaxagoras, hoorde voorlezen en zeggen, dat het de
geest is die alles regelt en van alles oorzaak is, was ik
blijde met die verklaring, en het leek mij in zekere richting
volkomen helder, dat de geest van alle dingen oorzaak
is, en ik meende dat als dit zoo is, de geest die alles
regelt, ook alles ordenen moet als bést is; en dat derhalve
wanneer iemand de oorzaak wil uitvinden omtrent ieder
ding, hoe het ontstaat of vergaat of bestaat, hij daaromtrent
dìt moet uitvinden: hoe het voor dat ding bést is òf
te zijn òf wat-anders-ook te ondergaan of te doen; en

<span class="sidenote">D</span>

dat op grond van deze verklaring, een mensch niets anders
behoort na te gaan zoowel betreffende dat bizondere ding
als betreffende andere dan het beste en uitnemendste; en
dat noodzakelijk diezelfde mensch ook het slechtere weet;
want dat de kennis omtrent beide éen-en-dezelfde is. Deze
dingen dan bedacht ik met vreugde, en meende van de
oorzaak betreffende het bestaande een onderwijzer gevonden
te hebben niet alleen naar den geest, maar naar mijn
eigen hart: Anaxagoras&mdash;en ik meende, dat hij mij eerst
wijzen zoû of de aarde vlak is of bol, en nadat hij dit aangetoond

<span class="sidenote">E</span>

had, achterna de oorzaak en de noodwendigheid
uiteenzetten, besprekend wat best voor haar is en dat het
best voor haar is zóo te zijn; en wanneer hij zoû zeggen,
dat zij in het midden is, dan dacht ik dat hij daarna zoû
uiteenzetten dat het beste was, dat zij in het midden is;
en als hij mij deze dingen zoû verklaren, was ik gereed
geen andere soort van oorzaak meer te begeeren. En ook

<span class="sidenote">98</span>

omtrent zon en maan en de overige hemellichamen was ik
zoo bereid, om mij op dezelfde wijze te laten onderrichten,
omtrent hun onderlinge snelheid en hunne wendingen en
hun overige verschijnsel-gevallen, hoe beschouwd het wel
het beste is, dat zij een elk dat doen en ondergaan wat
zij ondergaan. Want ik meende dat hij, daar hij immers
beweerde dat zij door de géest geordend waren, hun nooit<span class="pagenum" id="Page_63">[63]</span>
een andere oorzaak zoû kunnen toedragen, dan dat het

<span class="sidenote">B</span>

beste is, dat zij zóo zijn als zij zijn. Door nu aan elk ding
afzonderlijk en daarna aan alle dingen gezamenlijk hun
oorzaak toe te kennen, zoû hij, meende ik, wat voor elk
ding het beste was, uiteenzetten, en daarna het voor alle
dingen gemeene goede. En voor geen geld zoû ik mijne verwachtingen
verkocht hebben, maar met grooten ijver nam ik
zijn boeken ter hand en las die zoo snel ik kon om zoo
snel mogelijk het beste en het slechtere te weten.</p>

<p>Van wonderlijk hooge verwachting dan, o mijn vriend,
stortte ik neêr, toen ik al voortlezende een man gewaar
werd, die den geest volstrekt niet in toepassing bracht tot

<span class="sidenote">C</span>

het regelen der dingen, maar licht en aither en water en
vele andere wonderlijke zaken als oorzaken opgaf. En het
leek mij dat hij even mal deed, als wanneer iemand beweren
zoû dat Sokrates alles wat hij doet, door den geest doet,
en dan zoû trachten de oorzaken aan te geven van al de dingen
die hij doet, en al dadelijk zeggen zoû dat ik nu hier
zit, dáarom omdat mijn lichaam is samengesteld uit beenderen
en pezen, en dat de beenderen vast zijn en door
gewrichten van elkaêr zijn gescheiden, maar de pezen ingericht

<span class="sidenote">D</span>

om zich te kunnen spannen en ontspannen, terwijl
zij samen met het vleesch en het vel dat hen samenhoudt,
de beenderen omgeven; en dat dus daar mijne beenderen
bewegelijk zijn in hunne gewrichten, mijn pezen door zich
te ontspannen en samen te trekken mij in-staat-stellen op
het oogenblik mijne leden te buigen, en dat ik om die oorzaak
samengebogen hier nederzit. Of ook wanneer iemand
andere dergelijke oorzaken zoû opgeven omtrent ons samenspreken,
stem en lucht en gehoor en andere ontelbare
dergelijke als oorzaken noemende, zonder zich de moeite te

<span class="sidenote">E</span>

geven de waarachtige oorzaken te zeggen, dat, nu de Atheners
beter hebben gevonden mij te veroordeelen, daarom
ook ik op mijn beurt het beter vond hier neder te zitten, en
rechtvaardiger te blijven en de straf te ondergaan, die zij
bevolen hebben. Want, bij den hond, al-lang, naar ik meen,
zouden deze pezen en beenderen in de buurt van Megara

<span class="pagenum" id="Page_64">[64]</span>

<span class="sidenote">99</span>

of Boiotia zijn, door een andere opvatting van het beste
daarheen gedragen, indien ik het niet voor rechtvaardiger
en schooner hield, in plaats van te vluchten en op den loop
te gaan, aan den staat de boete te betalen, die hij oplegt.
Maar dergelijke dingen oorzaken te noemen is al te dwaas;
doch als iemand zeide, dat buiten het bezit van dergelijke,
beenderen en pezen en al het andere wat ik heb, ik niet in-staat
zoû zijn te doen wat ik goed-vind, zoû hij de waarheid
zeggen; dat ik echter (en dat wel vooropgezet, dat ik handel
door den geest) wat ik doe, doe op grond van deze

<span class="sidenote">B</span>

dingen, en niet door de keuze van het beste, zoû groote
en ver-reikende lichtzinnigheid van redeneeren zijn. Want
dat men niet onderscheiden kan dat de wezenlijke oorzaak
iets anders is dan dat zonder wat de oorzaak nooit de oorzaak
zoû kunnen zijn! Dáarom lijkt het mij dat de meesten,
tastende als in duisternis, met een verkeerden naam dit
als oorzaak benoemen. Om die reden dan ook omgeeft de
éen de aarde met een maalstroom en stelt dat zij zoo onder
den hemel blijft, en de ander onderstut haar evenals een

<span class="sidenote">C</span>

vlakke baktrog met de lucht als basis. Maar naar de macht
waardoor de dingen nu zoo geplaatst zijn als het voor hen
het best mogelijk was gesteld te worden, daarnaar doen zij
noch onderzoek, noch gelooven, dat die goddelijke kracht
bezit, maar zij meenen eenmaal nog een Atlas uit te zullen
vinden krachtiger dan dit en onsterfelijker en die meer
alles samenhoudt, en zij meenen dat in-waarheid het goede
en noodwendige niets samenbindt en samenhoudt. Ik nu
had in een dergelijke oorzaaksleer, hoe die dan zij, zeer
gaarne leerling van-wien-dan-ook willen worden. Doch toen
ik van deze verstoken was en niet in-staat geweest was òf
haar zelf te vinden òf van een ander te leeren,&mdash;hoe ik

<span class="sidenote">D</span>

toen mijn tweede vaart naar de ontdekking der oorzaak
ondernomen heb, wilt gij dat ik u daarvan het relaas zal
doen, o Kebes?&mdash;Bovenmate, zeide hij, wil ik dat.</p>

<p>&mdash;Ik meende dan daarna, zeide hij, toen ik moede geworden
was van naar de wezenlijke dingen te schouwen, op
mijn hoede te moeten zijn, dat ik niet hetzelfde ondervond<span class="pagenum" id="Page_65">[65]</span>
als menschen die een zonsverduistering bijwonen en
met het oog volgen. Want het komt wel voor, dat enkelen
hun oogen bederven, als zij niet in het water of iets dergelijks

<span class="sidenote">E</span>

haar spiegelbeeld beschouwen. Voor iets van dien aard
maakte ook ik mij bezorgd en ik vreesde, dat ik geheel-en-al
verblind zoû worden van ziel door naar de dingen met mijn
oogen te staren en te beproeven hen met elk mijner zintuigen
te beroeren. Ik meende dan tot de verstandelijke
redeneeringen toevlucht te moeten nemen en daarin de
waarheid der dingen te moeten beschouwen. Misschien
nu is het geval eenigerwijze niet gelijk aan het beeld

<span class="sidenote">100</span>

waarmeê ik het vergelijk. Want ik geef volstrekt niet toe
dat hij die in de redeneering de dingen beschouwt, hen
meer in beelden ziet dan die hen in de zichtbare dingen
beschouwt. Maar dien weg dan ben ik opgegaan en telkens
als grondslag nemende de redeneering die ik de krachtigste
oordeel, stel ik als waar wat mij hiermeê voorkomt overeen
te stemmen, zoowel omtrent oorzaak als omtrent andere
dingen, en wat niet, als niet-waar. Ik wil u nog duidelijker
zeggen wat ik bedoel. Want ik denk, dat gij het niet verstaat.&mdash;Neen,
bij Zeus, zeide Kebes, niet erg.&mdash;Wel, zeide

<span class="sidenote">B</span>

hij, ik bedoel het zóo,&mdash;niets nieuws, maar wat ik telkens
ook bij andere gelegenheden en ook in het voorbije deel
mijner rede niet opgehouden heb te zeggen. Ik ga dan
namelijk beproeven u het soort van oorzaaksverklaring te
beduiden waar ik mij meê bezig heb gehouden, en zal
teruggaan tot die bekende veelbeprate zaken en van haar
uitgaan door te onderstellen dat er een begrip schoon op-zich-zelf
bestaat en een begrip goed en groot en al de
andere. Als gij mij deze gewonnen geeft en toestemt dat
deze bestaan, hoop ik u den grond der dingen te verklaren
en daaruit uit te vinden dat de ziel onsterfelijk is.&mdash;Voorwaar,

<span class="sidenote">C</span>

zeide Kebes, ge kunt zeker zijn, dat ik u dit gewonnen
geef, en niet vlug genoeg erop doorgaan.&mdash;Beschouw
dan, zeî hij, wat daarop volgt, of gij het juist zoo vindt als
ik. Mij namelijk komt het voor, dat wanneer eenig ander
ding schoon is, het om geen enkele andere oorzaak schoon<span class="pagenum" id="Page_66">[66]</span>
is dan doordat het deel-heeft aan dat begrip schoon. Ook
op alle andere dingen pas ik die redeneering toe. Kunt gij
u met zulk een oorzaaksverklaring vereenigen?&mdash;Ja zeker,
zeî hij.&mdash;Dan, zeî hij, versta ik andere geleerde gronden
niet meer en kan ze niet begrijpen. Maar wanneer iemand
tegen mij beweren wil wáarom eenig ding schoon is, òf

<span class="sidenote">D</span>

omdat het een bloeiende kleur heeft òf gestalte òf iets
anders van dien aard, laat ik het overige varen&mdash;want in
al het overige verwar ik mij&mdash;, maar eenvoudig en botweg
en misschien een beetje dom houd ik bij mij zelf dit éene
vast, dat niets anders dat ding schoon maakt, dan hetzij
de aanwezigheid van, hetzij de gemeenschap aan dat andere
schoon, hetzij door welk ander middel of op welke andere
wijze het erbij komt. Want verder verzeker ik daaromtrent
niets, behalve dat door het schoone de schoone dingen
schoon worden. Want dat lijkt mij het veiligste antwoord
om zoowel mij-zelf als een ander te geven, en als ik mij

<span class="sidenote">E</span>

daaraan vast-houd, meen ik nooit te zullen vallen, maar
ik denk dat dit een veilig antwoord is, zoowel aan mij als
aan wien-anders-ook, dat door het schoone de schoone dingen
schoon zijn. Of vindt ook gij dit niet?&mdash;Ja.&mdash;En dus
zijn door grootheid de groote dingen groot en de grootere,
grooter, en door kleinheid de kleinere dingen kleiner?&mdash;Zeker.&mdash;Ook
gij zoudt dus niet goedkeuren als men zeide,
dat iemand grooter is dan een ander door zijn hoofd, en de

<span class="sidenote">101</span>

kleine door datzelfde kleiner, maar betuigen dat gij geen
andere redeneering aanneemt dan dat alle grootere ding
grooter is dan een ander door niets anders dan door grootheid,
en dat dit, de grootheid, de oorzaak is van zijn grooter-zijn,
en dat het kleinere kleiner is door niets anders dan
door kleinheid, en dat dit, de kleinheid, de oorzaak is van
zijn kleiner-zijn, uit vrees, denk ik, dat u, wanneer gij beweert
dat iemand grooter is en ook weêr kleiner door zijn
hoofd, de redeneering zal worden tegengevoerd, in de eerste
plaats dat dan het grootere grooter is door hetzelfde
waardoor het kleinere kleiner is, en verder, dat dan de

<span class="sidenote">B</span>

grootere grooter is door het hoofd, dat klein is, en dat dit<span class="pagenum" id="Page_67">[67]</span>
een wonder is, dat iemand groot is door iets kleins. Of zoudt
gij u daar niet bang voor maken?&mdash;Zeker zoû ik dat, zeide
Kebes lachend.&mdash;Zoudt gij derhalve, zeî hij, niet schromen
te beweren, dat tien meer is dan acht door twee en om
die oorzaak acht overtreft, en niet door veelheid en om
oorzaak dáarvan? En dat een ding, dat twee el groot is,
grooter is dan wat éen el groot is, door zijn helft, en niet
door grootheid? Want hier bestaat licht dezelfde vrees.&mdash;Voorzeker,
zeide hij.</p>

<p>&mdash;En verder. Zoudt gij u niet wachten, wanneer éen
aan éen wordt toegevoegd, de toevoeging, en als éen gesplitst

<span class="sidenote">C</span>

wordt, de splitsing te noemen als oorzaak van het
twee-worden?... Zelfs luide roepen zoudt gij, dat gij geen
enkele andere wijze weet waarop elk ding iets wordt
dan doordat het deel-krijgt aan de bizondere wezenheid
van elk ding waar het deel aan krijgt, en dat gij in deze
gevallen geene andere oorzaak kunt opgeven voor het twee-worden
dan het deel-krijgen aan de tweeheid, en dat daar
deel aan krijgen moet wat twee zal zijn, en aan de eenheid
al wat éen zal zijn; maar die splitsingen en toevoegingen
en die overige spitsvondigheden zoudt gij prijsgeven en om

<span class="sidenote">D</span>

te antwoorden overlaten aan geleerderen dan gij zelf zijt.
Doch gij, uit vrees, als het spreekwoord zegt, voor uw eigen
schaduw, of wel voor uw onervarenheid, zoudt u vast-houden
aan dat veilige in uwe bepaling en zoudt zoo antwoorden.
En als gij vervolgens van die bepaling zelve rekenschap
zoudt moeten geven, zoudt gij die geven op dezelfde wijze,
door aan die bepaling weêr een andere hoogere bepaling
te geven, welke u zoû schijnen de beste te zijn, totdat gij
iets afdoends bereikt zoudt hebben. En gij zoudt niet, evenals

<span class="sidenote">E</span>

de redetwisters, de zaken dooréen-haspelen door over
het grondbeginsel en de dingen die daaruit zijn voortgevloeid,
tegelijk te redeneeren, indien gij tenminste iets van
de waarheid wildet vinden. Want die anderen hebben daaromtrent
misschien geen overleg of zorg; want door hunne
geleerdheid zijn zij bekwaam om alles dooréen te mengen

<span class="sidenote">102</span>

en toch met zich-zelf ingenomen te kunnen zijn. Doch gij,<span class="pagenum" id="Page_68">[68]</span>
indien gij tot de wijsgeerigen behoort, zult, meen ik, doen
zooals ik zeg.&mdash;Allerwaarst zijn uwe woorden, zeiden
Simmias en Kebes tegelijk.</p>

<p><span class="smcap">Echekrates</span>: Bij Zeus, o Phaidoon, dat zeiden zij terecht.
Want het komt mij voor dat hij die zaken, ook voor wie maar
weinig verstand heeft, verwonderlijk duidelijk besprak.</p>

<p><span class="smcap">Phaidoon</span>: Voorzeker, o Echekrates; en zoo oordeelden
alle aanwezigen.</p>

<p><span class="smcap">Echekrates</span>: Ja, want zelfs ons die er niet bij waren,
maar het nu hooren, dunkt het zoo. Doch wat werd daarna
wel gesproken?</p>

<p><span class="smcap">Phaidoon</span>: Nadat hem dit was toegegeven, en men overeenkwam,

<span class="sidenote">B</span>

dat elk der <i>ideeën</i> afzonderlijk bestaat, en de
overige dingen door daaraan deel te krijgen aan deze zelve
hun benoeming ontleenen, daarna, als ik mij wel herinner,
vroeg hij: Als gij dan toegeeft dat dit zoo is, en wanneer
gij zegt dat Simmias grooter is dan Sokrates, maar kleiner
dan Phaidoon, beweert gij dan niet dat in Simmias beide
zijn, zoowel grootheid als kleinheid?&mdash;Ja.&mdash;Doch, niet-waar,
gij geeft toe, dat bij de bewering: ‚Simmias is grooter
dan Sokrates’, de waarheid niet zoo is als door de woorden
wordt uitgedrukt? Immers, Simmias is wel niet grooter door

<span class="sidenote">C</span>

het feit dat hij Simmias is, maar door de grootheid die hij
in dat geval heeft? En grooter dan Sokrates weêr is hij
ook niet, omdat Sokrates, Sokrates is, maar omdat Sokrates
kleinheid heeft in vergelijking van zíjne grootheid?&mdash;Dat
is de waarheid.&mdash;En aan-den-anderen-kant is ook
Phaidoon niet grooter dan hij door het feit dat Phaidoon,
Phaidoon is, maar omdat Phaidoon grootheid heeft in vergelijking
van Simmias’ kleinheid?&mdash;Zoo is het.&mdash;Als
dus Simmias den naam heeft van groot en klein tegelijk
te zijn, bedoelt dit, dat hij zich tusschen beiden in het midden

<span class="sidenote">D</span>

bevindt en naast de grootheid van den éenen de vereischte
kleinheid stelt ter overtreffing, en naast den ander
de vereischte grootheid die diens kleinheid te-boven-gaat.&mdash;En
al glimlachend zeide hij: Het lijkt of ik een contract
ga opstellen, maar toch is het wel zooals ik zeg.&mdash;De<span class="pagenum" id="Page_69">[69]</span>
ander stemde toe.&mdash;Ik spreek zoo daarom omdat ik
de bedoeling heb, dat gij het werkelijk met mij eens zult
zijn. Want mij schijnt het, dat niet alleen het begrip
grootheid nooit groot en klein tegelijk wil zijn, maar dat
ook de grootheid die in ons is, nooit de kleinheid wil aannemen
noch zich wil laten te-boven-gaan, maar éen van

<span class="sidenote">E</span>

twee: òf vlucht en plaats-ruimt wanneer zijn tegendeel,
het kleine, ertoe naderen wil, òf wanneer het er toch toe
genaderd is, te-niet-gaat. Maar de kleinheid afwachten en
aannemen en zoo-doende iets anders zijn dan het was, dat
wil het niet. Ik persoonlijk, bij-voorbeeld, neem wel de
kleinheid aan en wacht haar af, en terwijl ik dezelfde blijf,
ben ik tevens daarnaast klein. Maar dat andere, dat groot
was, heeft niet van zich kunnen verkrijgen klein te zijn.
En zoo ook wil het kleine dat in ons is, nimmer groot worden
of zijn; en ook geen ander der tegengestelde dingen
wil zoolang als het is wat het was, zijn tegengestelde worden

<span class="sidenote">103</span>

of zijn, maar òf het wijkt weg òf het vergaat in dit
proces.&mdash;Volkomen, zeide Kebes, schijnt het mij zoo.</p>

<p>En op het hooren hiervan sprak een der aanwezigen
(doch wie het was, herinner ik mij niet juist): Bij de goden,
werd in onze vroegere redeneeringen niet juist het tegendeel
overeengekomen van wat nu beweerd wordt, dat namelijk
het grootere uit het kleinere ontstond en het kleinere
uit het grootere, en dat dit uitsluitend de wording was voor
de tegendeelen: uit hunne tegendeelen? Maar nu, komt mij
voor, wordt gezegd, dat dit nimmer zoû kunnen gebeuren.&mdash;En
Sokrates die met vooruitgestoken hoofd geluisterd

<span class="sidenote">B</span>

had, zeide: Flink van u, dat gij ons daaraan herinnerd
hebt! Gij vat evenwel niet het verschil tusschen wat nu en
wat daar-straks gezegd werd. Want tóen werd gezegd, dat
uit een tegenovergesteld ding het tegenovergestelde ding
wordt, maar nú dat een tegengesteld begrip nooit aan
zich-zelf tegengesteld zoû kunnen worden, noch in ons,
noch in de natuur. Want toen, mijn vriend, spraken wij
over de dingen die de tegengestelde begrippen bevatten,
hen benoemend met den naam dier begrippen, maar nu<span class="pagenum" id="Page_70">[70]</span>
over die begrippen zelve die daarin zijn, en met wier naam
de dingen genoemd worden. En van die begrippen zeggen
wij dat zij nooit wording tot elkander willen aannemen.&mdash;En

<span class="sidenote">C</span>

terwijl hij naar Kebes keek, zeide hij: Heeft misschien
ook u, o Kebes, een der bedenkingen die deze uitgesproken
heeft, verontrust?&mdash;Dezen keer niet, zeî Kebes; toch zeg
ik volstrekt niet, dat er niet vele dingen zijn die mij verontrusten.&mdash;Wij
zijn derhalve, zeide hij, kort-en-goed dit
overeengekomen, dat een tegengesteld begrip nooit zijn
eigen tegengestelde kan zijn.&mdash;Volkomen, zeide de ander.</p>

<p>&mdash;Ga dan ook nog eens het volgende na, of gij het
daarin met mij eens zult zijn. Is er iets dat ge koud en
iets dat gij warm noemt?&mdash;Ja.&mdash;Is dat hetzelfde als

<span class="sidenote">D</span>

sneeuw en vuur?&mdash;Neen, bij Zeus!&mdash;Maar het warme
iets anders dan vuur en het koude iets anders dan sneeuw?&mdash;Ja.&mdash;Doch
dit tenminste, denk ik, zult gij meenen, dat
sneeuw, zoolang zij sneeuw is, nimmer warmte zal aannemen
en, evenals wij reeds in onze vroegere redeneeringen
zeiden, nog zijn zal wat zij was, dus sneeuw en warm
tegelijk, maar dat zij, wanneer de warmte tot haar nadert
òf daarvoor plaats-ruimen zal, òf zal vergaan.&mdash;Voorzeker.&mdash;En
dat het vuur van-zijn-kant, wanneer koude
ertoe nadert, òf daarvoor wijken zal, òf vergaan, nimmer
evenwel gedoogen zal de koude aan te nemen en nog te

<span class="sidenote">E</span>

zijn wat het was, dus vuur en koud tegelijk.&mdash;Gij zegt
de waarheid.&mdash;Zoo staat het dus met sommige van diergelijke
dingen, dat niet alleen het begrip zelf in der eeuwigheid
de waarde behoudt van zijn eigen naam, maar ook
een ander ding, dat niet dat begrip is, maar dat altijd wanneer
het bestaat, den vorm van dat begrip heeft. En nog
duidelijker misschien zal in de volgende gevallen zijn wat ik
bedoel. Het begrip oneven toch moet wel altijd dien naam
krijgen dien wij er nu aan geven. Of niet?&mdash;Zeker.&mdash;Is
het hierin eenig, of (want dit is juist de vraag die ik

<span class="sidenote">104</span>

stel) bestaat er nog een ander ding, dat niet hetzelfde is
als het begrip oneven, maar waaraan men toch naast zijn
eigen naam altijd ook den naam oneven moet geven om<span class="pagenum" id="Page_71">[71]</span>
het feit dat het van-nature zóo is, dat het zich nooit van
het begrip oneven verwijdert? Ik bedoel bij-voorbeeld het
drietal, en ook met vele andere gaat het zoo. Doch sta een
oogenblik stil bij het drietal. Dunkt u niet, dat dit behalve
met zijn eigen naam, ook altijd met dien van het begrip
oneven behoort benoemd te worden, hoewel dit begrip niet
hetzelfde is als het drietal? Maar toch zijn van-nature zoowel
het drietal als het vijftal en geheel de halve reeks
der getallen zóo, dat zij niet hetzelfde zijn als het begrip

<span class="sidenote">B</span>

oneven, maar toch elk van hen steeds oneven is. En aan-den-anderen-kant
zijn twee en vier en de geheele andere
reeks der getallen, hoewel zij niet hetzelfde zijn als het
begrip even, toch elk afzonderlijk steeds even. Geeft gij
dit toe of niet?&mdash;Hoe zoû ik niet?&mdash;Let nu op, wat ik
wil duidelijk maken. Het is dit, dat blijkbaar niet alleen die
tegengestelde begrippen elkander niet aannemen, maar dat
ook alle dingen die wel niet aan elkander tegenovergesteld
zijn, maar steeds de tegengestelde begrippen bevatten,
evenmin lijken aan te nemen het begrip dat tegenovergesteld
is aan het begrip dat in hen is, maar wanneer dat tot

<span class="sidenote">C</span>

hen nadert, òf te-gronde-gaan òf daarvoor plaats-ruimen. Of
zullen wij niet toegeven dat drie eerder zal te-niet-gaan
en wat-anders-ook ondergaan, eer het dulden kan om, zoolang
het drie is, even te worden?&mdash;Voorzeker, zeî Kebes.&mdash;Maar
toch is het tweetal niet het tegengestelde van het
drietal.&mdash;Neen, zeker niet.&mdash;Derhalve zijn het niet alleen
de tegenovergestelde begrippen, die elkanders nadering
niet dulden, maar die begrippen hebben ook verscheidene
andere dingen naast zich, die de nadering der tegengestelde
begrippen evenmin dulden.&mdash;Zeer waar wat gij
zegt.&mdash;Wilt gij dus dat wij, als dit mogelijk is, bepalen wat-voor

<span class="sidenote">D</span>

dingen dat zijn?&mdash;Zeer gaarne.&mdash;Zouden dat dan
misschien, o Kebes, die dingen zijn, die al wat zij in-beslag-nemen,
dwingen niet alleen hun eigen begrip te bevatten,
maar ook steeds daarnaast een begrip dat een tegengestelde
heeft?&mdash;Hoe bedoelt gij?&mdash;Zooals daareven. Natuurlijk
weet gij toch, dat voor al wat het begrip drie in-beslag-neemt,<span class="pagenum" id="Page_72">[72]</span>
het noodzakelijk is niet alleen drie te zijn, maar
ook oneven.&mdash;Zeer zeker.&mdash;Tot zoodanig iets dan, zal
het begrip dat tegenovergesteld is aan het begrip dat dit
uitwerkt, nooit kunnen komen.&mdash;Neen, dat kan niet.&mdash;Werkte
hier niet het begrip oneven?&mdash;Ja.&mdash;En daar

<span class="sidenote">E</span>

staat het begrip even tegenover?&mdash;Ja.&mdash;Tot drie derhalve
zal het begrip even nooit komen?&mdash;Bepaald niet.&mdash;Dus
heeft drie geen deel aan het begrip even?&mdash;Neen.&mdash;Dus
is het drietal onevenbaar?&mdash;Ja.&mdash;Wat ik dan zeide te
willen bepalen: wat-voor dingen een begrip, dat een tegengestelde
heeft, niet willen aannemen, hoewel zij daar zelf
niet het tegenovergestelde van zijn, zooals nu het drietal,
dat niet het tegenovergestelde is van het begrip even, dat
begrip desniettemin niet aanvaardt; want altijd brengt het
drietal het begrip aan, dat tegenover het begrip even staat,
en het tweetal het begrip dat tegenover het begrip oneven
staat, en het vuur het begrip dat tegenover het begrip koud

<span class="sidenote">105</span>

staat, en zoo zijn er zeer vele andere,... doch zie dan toe,
of dit een afdoende bepaling is, dat niet alleen een tegengesteld
begrip door zijn tegengestelde niet wordt aangenomen,
maar dat ook door datgene dat een daaraantegen-gesteld
begrip aanbrengt overal waarheen het komt, dat
door dat aanbrengende, zeg ik, ook nimmer het tegengestelde
begrip van het aangebrachte aangenomen wordt. En
laat ik u nog eens herinneren; want het kan geen kwaad
het vele malen te hooren. Vijf zal het begrip even niet
aannemen, en tien, zijn dubbel, het begrip oneven niet.
Hoewel tien nu zelf niet het tegengestelde van een ander
ding is, zal het toch het begrip oneven niet aannemen. En
anderhalf en de overige getallen die op een half eindigen,

<span class="sidenote">B</span>

zullen het begrip geheel niet aannemen, en ook een derde
niet en vele dergelijke... als gij mij tenminste volgt en
het met mij eens zijt.&mdash;Ik volg u zeer wel en ben het
volkomen met u eens.</p>

<p>&mdash;Zeg mij dan weêr van-voor-af-aan... en antwoord mij
niet met de woorden van mijn vraag, maar zooals ik u vóor
zal doen. Ik waag mij dan naast dat antwoord dat ik eerst<span class="pagenum" id="Page_73">[73]</span>
gaf, dat veilige antwoord van straks, daar ik op grond van
het nu beweerde een andere veiligheid zie. Als gij mij

<span class="sidenote">C</span>

namelijk vragen zoudt, wat er in een lichaam moet komen,
dat het warm zal zijn, dan zal ik u niet dat veilige ongeleerde
antwoord geven: warmte, maar op grond van het nu
besprokene een ingewikkelder antwoord: vuur. En als gij
mij vraagt, wat er in een lichaam moet komen, dat het ziek
zal zijn, zal ik niet zeggen: ziekte, maar: koorts; en wat
er bij een getal moet komen, dat het oneven zal zijn, niet
het begrip oneven, maar een eenheid, en zoo voort. Doch
zie of gij reeds voldoende weet wat ik wil.&mdash;Zeer voldoende.&mdash;Antwoord
dan, wat er in een lichaam moet komen,

<span class="sidenote">D</span>

dat het levend zal zijn.&mdash;Ziel.&mdash;Geldt dat voor alle
gevallen?&mdash;Hoe zoû het niet?&mdash;Aan alles derhalve wat
de ziel in-beslag-neemt, brengt zij steeds leven aan?&mdash;Ja,
dat doet zij.&mdash;Staat er iets aan leven tegenover of niets?&mdash;Ja
wel.&mdash;Wat?&mdash;Dood.&mdash;Er is dus geen kans, dat
de ziel ooit het begrip dat tegenover het begrip staat, dat
zij zelf aanbrengt, zal aannemen, zooals op grond van het
vorige is overeengekomen?&mdash;Neen volstrekt niet, zeide
Kebes.&mdash;Wat is dus ook datgene dat het begrip even
niet aanneemt? Hoe noemen wij dit nu?&mdash;Oneven, zeî
hij.&mdash;En wat het begrip rechtvaardig niet aanneemt, en

<span class="sidenote">E</span>

wat het begrip muzikaal niet aanneemt?&mdash;Onmuzikaal, en
het eerste onrechtvaardig.&mdash;Goed zoo. En wat den dood
niet aanneemt, hoe noemen wij dat?&mdash;Onsterfelijk.&mdash;Neemt
niet de ziel den dood niet aan?&mdash;Neen.&mdash;Dus
is de ziel onsterfelijk.&mdash;Ja, onsterfelijk.&mdash;Goed. Moeten
wij zeggen, dat dit dan bewezen is, of hoe meent gij?&mdash;Volkomen
voldoende bewezen, o Sokrates.&mdash;Hoe dan

<span class="sidenote">106</span>

verder, Kebes? Indien het onevene noodzakelijk onvergankelijk
was, zoû dan niet drie onvergankelijk zijn?&mdash;Hoe
zoû het niet?&mdash;En als het on-warme noodzakelijk
onvergankelijk was, zoû dan niet, wanneer iemand warmte
bij sneeuw bracht, de sneeuw behouden en ongesmolten
moeten wijken? Want dan zoû zij niet kunnen vergaan,
en aan-den-anderen-kant zoû zij ook de warmte niet dulden<span class="pagenum" id="Page_74">[74]</span>
en aannemen.&mdash;Gij spreekt de waarheid.&mdash;Juist zoo,
meen ik, zoû, wanneer het on-koude onvergankelijk was,
het vuur, wanneer daar iets kouds bij kwam, nooit uitgebluscht
worden of vergaan, maar behouden wegwijken.&mdash;Noodzakelijk,
zeî hij.&mdash;Moeten wij nu niet noodzakelijk

<span class="sidenote">B</span>

ook van het onsterfelijke zoo zeggen? Als het onsterfelijke
ook onvergankelijk is, dan is het onmogelijk voor de ziel,
wanneer de dood tot haar komt, te vergaan. Immers op
grond van het vroeger besprokene zal zij den dood niet
aannemen en niet dood kunnen zijn, evenals drie, zeiden
wij, niet even zal zijn, evenmin als het begrip oneven, en
evenals vuur niet koud zal zijn, evenmin als de warmte die
er in is. Maar wat verhindert, zal men zeggen, dat het
onevene wel niet even wordt wanneer het begrip even er
toe nadert, zooals overeengekomen is, maar dat het toch

<span class="sidenote">C</span>

zelf te-niet-gaat en inplaats daarvan het evene komt? Tegen
die bewering zouden wij niet kunnen volhouden, dat het
onevene niet vergaat; want het onevene is niet onvergankelijk.
Want als dit door ons overeengekomen was, dan
zouden wij gemakkelijk kunnen volhouden dat bij de nadering
van het evene het onevene en het drietal wegwijken.
Ook van vuur en warmte en van de overige dingen zouden
wij dat dan kunnen volhouden. Of niet?&mdash;Zeer zeker.&mdash;Ook
nu derhalve, als wij omtrent onsterfelijk overeenkwamen
dat het ook onvergankelijk is, dan zal de ziel behalve
onsterfelijk, ook onvergankelijk zijn. Maar zoo niet, dan

<span class="sidenote">D</span>

zal er een nieuwe bewijsvoering noodig zijn.&mdash;Maar dat
is volstrekt niet noodig, zeî Kebes, als het daarvan afhangt.
Want daar zal niet-licht iets anders kunnen zijn,
dat het verderf niet aanneemt, als het onsterfelijke, dat
dus eeuwig is, wel verderf zal aannemen.&mdash;Van de godheid
tenminste, denk ik, zeide Sokrates, en van het begrip
zelf des levens en indien eenig ander ding onsterfelijk is,
zal wel door allen worden toegestemd, dat zij nimmer vergaan.&mdash;Door
alle menschen zeker, voorwaar bij Zeus,
zeide hij, en nog eer, naar ik meen, door de goden.&mdash;Wanneer

<span class="sidenote">E</span>

dan het onsterfelijke ook onverderfelijk is, zal<span class="pagenum" id="Page_75">[75]</span>
dan niet de ziel indien zij onsterfelijk is, tevens onvergankelijk
zijn?&mdash;Hoogst noodzakelijk.&mdash;Wanneer dus de
dood op den mensch afkomt, sterft, naar het schijnt, zijn
sterfelijk deel, maar het onsterfelijke wijkt voor den dood
en gaat behouden en onverdorven van hem heen.&mdash;Dat
blijkt.&mdash;Meer dan alle ding derhalve, zeide hij, o Kebes,

<span class="sidenote">107</span>

is de ziel onsterfelijk en onvergankelijk, en inderdaad zullen
onze zielen in den Hades bestaan.&mdash;Ik-voor-mij, o
Sokrates, zeide hij, kan daar niets tegen inbrengen en in
geen opzicht aan uw redeneering geloof weigeren. Doch
indien Simmias of iemand anders er iets tegen aan kan
voeren, is het wèl dat niet te verzwijgen. Want ik weet niet
tot welke andere gelegenheid dan die van nu iemand die
omtrent de dingen van dezen aard iets wil zeggen of
hooren, het zoude kunnen uitstellen.&mdash;Voorwaar, zeide
Simmias, ook ik zelf kan in geen opzicht twijfelen aan
het gesprokene. Toch, door het groote gewicht der zaken

<span class="sidenote">B</span>

waarover onze gesprekken gaan, en uit geringschatting der
menschelijke zwakheid, word ik gedwongen nog twijfel te
hebben bij mij-zelven omtrent het besprokene.&mdash;Dat niet
alleen, o Simmias, zeide Sokrates, maar behalve deze uwe
juiste opmerking moeten ook de eerste veronderstellingen,
ook al zijn zij ons geloofwaardig, toch nog nauwkeuriger
onderzocht worden. En wanneer gijlieden deze voldoende
zult hebben doorzocht, dan zult gij, naar ik meen, mijn
betoog kunnen volgen voor-zoo-ver dat een mensch mogelijk
is te doen. En wanneer het betoogde zelf zekerheid zal
geworden zijn, zult gij niets verder zoeken.&mdash;Waarheid,
zeî hij, spreekt gij.</p>

<p>&mdash;Doch dit tenminste, zeide hij, o mannen, is recht te

<span class="sidenote">C</span>

bedenken, dat, indien de ziel onsterfelijk is, zij verzorging
behoeft niet voor dezen tijd alleen, waarin duurt wat wij
leven noemen, maar voor den ganschen tijd, en het gevaar
zoû nu dan ook geducht schijnen als iemand haar in ’t
vervolg verwaarloost. Want indien de dood losgemaakt-worden-van-alles
was, zoû het voor de boozen een vondst zijn
om na hun dood van hun lichaam en tegelijk, met hun ziel,<span class="pagenum" id="Page_76">[76]</span>
van hun eigen boosheid verlost te worden; maar nu, daar
de ziel onsterfelijk blijkt te zijn, is er voor haar geen andere

<span class="sidenote">D</span>

ontkomst mogelijk aan het kwade en geene redding
dan om zoo goed en verstandig mogelijk te worden. Want
in ’t bezit van niets anders gaat de ziel naar Hades’ huis
dan haar ontwikkeling en opvoeding; welke dan ook, zegt
men, den gestorvene grootelijkst helpen of schaden dadelijk
bij den aanvang van zijn afreis daarheen. En de overlevering
is zóo: dat eenen teder na zijn dood een ieders
daimoon die hem bij zijn leven onder zijn toezicht gekregen
had, halen komt naar een zeker oord waarheen zij
zich moeten verzamelen om door rechtspraak geschift te
worden en naar Hades af te reizen onder geleide van dien

<span class="sidenote">E</span>

gids aan wien het opgedragen is de menschen vanhier daarheen
te voeren. Wanneer zij daarginds verkregen hebben
wat zij verdienen te krijgen en daar getoefd hebben zoo
langen tijd als dat past, brengt een andere gids hen hierheen
terug na vele lange tijdronden. Dus is de reis niet
zooals de Telephos van Aischylos vertelt. Deze toch zegt,

<span class="sidenote">108</span>

dat een enkelvoudige gang voert naar de woning van Hades,
maar zij schijnt mij noch enkelvoudig, noch éene enkele
te zijn. Want anders zouden er ook geen gidsen noodig
zijn; want niemand kan ergensheen den weg missen, als
er maar éen weg is. Maar nu schijnt het, dat de weg vele
sprongen en omwegen heeft. (Uit de hier heerschende gewijde
gebruiken tegenover de schimmen maak ik op wat
ik verhaal.) De matige en verstandige ziel dan gaat willig
mede en vindt zich als voorbereid terecht in haar toestand,
maar de ziel wier begeerte aan het lichaam hangt, waart,

<span class="sidenote">B</span>

wat ik al in het voorgaande zeide, langen tijd daarom en
om haar zichtbare woonplaats heen, en wordt na veel tegen-streven
en veel vernederingen met geweld en moeite door
den daarmeê belasten daimoon weggevoerd. Wanneer nu
op dezelfde plaats als de overige aangekomen is de ziel
die niet gereinigd is en iets dergelijks bedreven heeft, hetzij
dat zij zich bevlekt heeft met onrechtvaardig vergoten
bloed of eenige andere dergelijke daden gedaan heeft,<span class="pagenum" id="Page_77">[77]</span>
welke daarmeê verwant zijn of de werken zijn van verwante
zielen, dan ontvlucht elk die ziel en gaat haar uit
den weg, en niemand wil haar tochtgenoot of gids zijn,

<span class="sidenote">C</span>

maar zij doolt op-zich-zelf in volslagen hulpeloosheid totdat
bepaalde tijden verstreken zijn, waarna zij door de
noodzakelijkheid gevoerd wordt naar de haar passende
woonplaats. Maar de ziel die rein en gematigd haar leven
heeft doorgemaakt, treft als tochtgenooten en gidsen goden,
en gaat wonen elk in de haar passende plaats. En er zijn
vele wonderlijk schoone verblijven op aarde, en de aarde
zelf is noch van dien aard, noch van die grootte als verondersteld
wordt door hen die gewoon zijn over haar vertoogen
te houden, gelijk ik door zeker iemand ben overtuigd
geworden.</p>



<p><span class="sidenote" id="S108D">D</span>
En Simmias zeide: Hoe bedoelt gij dat, o Sokrates?
Want omtrent de aarde heb ik ook zelf vele dingen gehoord,
niet evenwel wat uwe overtuiging is. Gaarne zoû
ik die dus hooren.&mdash;Wel, Simmias, het lijkt mij waarlijk
niet een kunst als die van Glaukos, te verhalen welke die
is; te bewijzen evenwel dat zij de ware is, komt mij
moeilijk voor, boven de kunst van Glaukos. En zoude ik
misschien daartoe niet eens in-staat zijn, zeker is tevens,
al verstond ik het, mijn leven, o Simmias, dunkt mij, voor
de lengte van het betoog niet toereikend. De gedaante

<span class="sidenote">E</span>

echter der aarde, hoedanig die naar mijn overtuiging is,
en hare streken, verhindert niets mij te beschrijven.&mdash;Maar
ook dat, zeî Simmias, is voldoende.&mdash;Mijn overtuiging
dan is het, dat in de eerste plaats, wanneer de aarde
rond is en zich in het midden van den hemel bevindt, zij

<span class="sidenote">109</span>

noch de lucht noodig heeft om niet te vallen, noch eenigen
anderen noodzakelijken steun, maar dat toereikend is om
haar op te houden de alzijdsche zelf-evenredigheid van
den hemel en de evenwicht-stand der aarde zelve. Want een
zaak in evenwicht geplaatst in het midden van iets evenredigs
zal noch meer, noch minder zich ergensheen kunnen
bewegen, maar in gelijkmatigen stand zijn en onbewogen
blijven. In de eerste plaats dan, zeî hij, is dit mijn overtuiging.&mdash;En<span class="pagenum" id="Page_78">[78]</span>
terecht, sprak Simmias.&mdash;Verder dan, zeî hij,
is zij algroot, en wij, van de Phasis tot aan de zuilen van

<span class="sidenote">B</span>

Herakles, wonen in een zeer klein gedeelte rondom
onze zee als mieren of kikkers om een moeras, en
vele anderen wonen elders in vele dergelijke plaatsen.
Want aan alle zijden om de aarde heen zijn er vele holen
en allerhande, zoowel in gedaante als in grootte, naar welke
water en lucht samenvloeien. Maar de aarde zelf ligt rein
in een reinen hemel, waarin de sterren zijn en welken
aither noemen de meesten van hen die gewoon zijn over

<span class="sidenote">C</span>

zoodanige dingen te verhandelen. Van dezen aither vormen
die lucht en dat water de onderlaag, en zij vloeien voortdurend
samen naar de holen der aarde. Wij nu bemerken
niet, dat wij in haar holen wonen, maar meenen boven op
de aarde te wonen, evenals iemand midden op den bodem
der zee wonende zoû meenen aan haar oppervlakte te wonen,
en door het water heen de zon en de overige sterren ziende,

<span class="sidenote">D</span>

zoû meenen, dat de zee de hemel was, terwijl hij uit traagheid
en krachteloosheid nooit de oppervlakte der zee zoû
bereikt hebben en nooit opgedoken en met zijn hoofd boven
de zee hier rond-gekeken zoû hebben in dit verblijf hier,
hoeveel reiner en schooner het is dan bij hem, en het ook
niet van een ander zoû hebben gehoord. Dat-zelfde dan is
ook met ons het geval; want wij wonen in een soort holte
der aarde en meenen, dat wij bovenop haar wonen, en wij
noemen de lucht hemel, omdat wij door haar heen de sterren

<span class="sidenote">E</span>

zien wandelen. Verder zijn wij uit krachteloosheid en
traagheid niet in-staat ons op te werken naar de oppervlakte
der lucht. Want indien iemand den spiegel daarvan bereiken
kon of vleugels kreeg en daarheen opvloog, dan zoû hij,
bovengekomen, evenals hier de visschen die opduiken
boven de zee, de dingen hier zien, zoo ook de dingen daar
gewaar-worden, en indien zijn natuur dien aanblik kon

<span class="sidenote">110</span>

verdragen, inzien dat dat de ware hemel en het ware licht
en de ware aarde is. Want deze aarde en hare steenen en
de geheele streek hier zijn, evenals de dingen in de zee
door het zeewater, verdorven en ingevreten, en evenals er<span class="pagenum" id="Page_79">[79]</span>
in de zee niets noemenwaards groeit en daar om-zoo-te-zeggen
niets volkomen is, maar enkel kuilen en zand en
onoverkomelijk veel modder en slijk, overal waar grond is,
en niets wat maar eenigszins vergelijking verdient met de
schoone dingen bij ons, zoo zouden de dingen daarginds
nog veel meer de dingen hier bij ons schijnen te overtreffen.

<span class="sidenote">B</span>

Want als ik u ook een sproke mag vertellen, is
het der moeite waard te hooren, o Simmias, hoe de dingen
op de aarde onder den hemel er uitzien.&mdash;Voorwaar,
sprak Simmias, o Sokrates, wij zullen met vreugde naar
die sproke hooren.</p>

<p>&mdash;Er wordt dan verhaald, zeide hij, o mijn vriend, in
de eerste plaats dat de aarde zelf, wanneer men haar van-boven-af
beschouwt, zoodanig is om aan te zien, als de
uit twaalf huidrepen vervaardigde ballen, bont en met
kleuren onderscheiden, van welke de kleuren hier, die onze

<span class="sidenote">C</span>

schilders gebruiken, als stalen zijn. Doch daarginds is de
geheele aarde uit zoodanige samengesteld, en uit kleuren
nog veel schitterender en zuiverder dan deze. Want éen
deel is purperrood en wonderlijk schoon, een tweede goud-vervig,
het derde wit, maar witter dan gips of sneeuw, en
zoo is zij éenerwijs samengesteld uit de overige kleuren
en uit nog meerdere en schoonere dan wij gezien hebben.
Want juist die holten der aarde vol water en lucht geven,

<span class="sidenote">D</span>

stralende in de bontheid der overige kleuren, een weêr-schijn
van kleur, zóo, dat zij over haar éen aanéen-gesloten
bonten schijn spiegelen. Op die zoodanige aarde groeien
de kruiden overeenkomstig, boomen en bloemen en vruchten.
En ook de bergen éenerwijs, en de steenen hebben
naar dezelfde overeenkomst gladheid en doorschijnendheid
en kleuren schooner. Daarvan zijn ook die zoo geschatte
steenen hier brokjes, sardion en iaspis en smaragd en dergelijke.
Doch dáar is niets dat niet zoodanig is of nog

<span class="sidenote">E</span>

schooner dan deze. De reden daarvan is, dat die steenen
daar zuiver zijn en niet ingevreten en verdorven als de
steenen hier zijn door rotting en vuil, door het bezinksel
dat hier samenstroomt, en dat steenen zoowel als aarde<span class="pagenum" id="Page_80">[80]</span>
en den levenden wezens en planten mismaaktheid en ziekte
toebrengt. De aarde zelf nu is behalve met al deze dingen,
verder nog gesierd met goud en zilver en de overige dergelijke.

<span class="sidenote">111</span>

Want die zijn daar open en bloot, veel in menigte
en groot en op vele plaatsen op de aarde, zoodat haar te
zien een schouwspel is voor gelukzalige toeschouwers. En
zoowel vele andere levende wezen zijn op haar als ook
menschen, sommigen in het binnenland wonend, anderen
om de lucht heen, zooals wij om de zee, anderen weêr op
eilanden, welke de lucht omvloeit, vlak bij het vasteland,
en in-éen-woord, wat bij ons het water en de zee is voor
onze behoeften, dat is daar de lucht, en wat voor ons de

<span class="sidenote">B</span>

lucht is, is voor hen de aither. En hare getijden zijn zoo
getemperd, dat die-daar zonder ziekten zijn en veel langeren
tijd leven dan de menschen hier, en in gezicht en
gehoor en reuk en alle dergelijke zijn zij van ons verscheiden
in dezelfde mate als lucht van water en aither
van lucht in reinheid verschilt. Ook hebben zij tempelhoven
en heiligdommen der goden, in welke in werkelijkheid de
goden inwoners zijn, en stemmen en waarzeggingen en

<span class="sidenote">C</span>

verschijningen der goden en zoodanigen omgang met hen,
van aangezicht tot aangezicht. En de zon en de maan en
de sterren worden door hen gezien zooals zij werkelijk
zijn, en hun verdere gelukzaligheid is daarbij aansluitend.
Met de aarde als geheel dan nu en de dingen die om haar
zijn, staat het zoo geschapen. Doch de streken in haar
naar hare uithollingen zijn vele in een kring om haar heen,
sommige dieper en uitgestrekter dan die waarin wij
wonen, andere zijn dieper, maar hebben smallere gaping,

<span class="sidenote">D</span>

andere ook zijn korter van diepte dan deze hier en vlakker.
Deze alle zijn in vele richtingen onder de aarde met elkander
verbonden langs engere en wijdere kanalen, en
hebben verlaten waardoor veel water stroomt van de éene
in de andere als in mengvaten, en onmetelijk groote
eeuwigstroomende rivieren onder de aarde van warm en
van koud water, en veel vuur en groote vuurrivieren, en
vele stroomen van vloeibaar slijk met kleiner en grooter

<span class="pagenum" id="Page_81">[81]</span>

<span class="sidenote">E</span>

moddergehalte, evenals in Sikelia de modderrivieren vóor
de uitbarsting en de uitbarsting zelf. Dat alles wordt op-en-neêr
bewogen door een soort schommelwerking die zich
in de aarde bevindt, en deze schommelbeweging heeft plaats
door de volgende natuurlijke oorzaak. Eén der holen in
de aarde is zoowel overigens het grootste als ook door de
geheele aarde heen geboord, dat waarvan Homeros spreekt,

<span class="sidenote">112</span>

als hij zegt:</p>

<div class="poetry-container">
<div class="poetry">
  <div class="stanza">
    <div class="verse indent0">Zeer ver weg waar diep onder de aard de geweldigste kloof is;</div>
  </div>
</div>
</div>

<p class="noin">dat ook elders zoowel hij als vele andere der dichters den
Tartaros noemen. Naar deze holte namelijk stroomen al de
rivieren samen en weêr daaruit weg. En alle nemen de
geaardheid aan van de grondlaag waardoor zij stroomen.
De reden nu, dat daar uit- en invloeien al de stroomen, is

<span class="sidenote">B</span>

dat dat vochtige geen bodem of grondslag heeft. Het zweeft
dan en golft op-en-neêr, en de lucht en de adem die er
omheen is, doet hetzelfde. Want die gaat mede, zoowel
wanneer het naar gene als naar deze zijde van de aarde
zich beweegt, en evenals bij ademhalenden voortdurend
de adem blazend uit- en opgesnoven wordt, zoo veroorzaakt
ook daar de adem die met het vochtige medevaart,
verschrikkelijke en geweldige stormen bij zijn in- en uitgaan.
Wanneer nu het water naar de zoogenaamde beneden-gelegen
plaats terugwijkt, vloeit het door de aarde
binnen langs de genoemde beddingen en vult die als met
pompen. En wanneer het weêr vandaar wegloopt en hierheen
trekt, vult het weêr het stroomgebied hier, en als

<span class="sidenote">C</span>

dat vol is, stroomt het uit door de kanalen en door de aarde
en wanneer elk der stroomen bereikt de bepaalde plaats
waarheen zij reizen, vormen zij zeeën en meren en rivieren
en bronnen. En vanhier duiken zij weêr onder de aarde,

<span class="sidenote">D</span>

deels langs langere en meerdere omwegen, deels langs
weinigere en kortere, en storten zich weêr in den Tartaros,
deels veel lager dan zij zijn uitgepompt, deels weinig lager.<span class="pagenum" id="Page_82">[82]</span>
Maar alle stroomen lager in dan de plaats van uitvloeiing.
En sommige stroomen vlak tegenover de plaats waar zij
binnen uitgestroomd waren, en andere omtrent hetzelfde
gedeelte. Enkele ook gaan geheel rond in een kring, hetzij
éens, hetzij meermalen zich kronkelend om de aarde als de
slangen en vallen zooveel mogelijk naar onder afgedaald

<span class="sidenote">E</span>

binnen. En mogelijk is het van weêrskanten te dalen tot het
middelpunt, maar verder niet. Want verder wordt voor beiderlei
stroomen het aan weêrskanten gelegen deel weder
opgaand.</p>

<p>Terwijl nu de overige stroomen vele en groote en allerhande
zijn, bevinden zich onder die vele voornamelijk vier,
van welke de grootste en die ’t meest aan den buitenkant
in een kring rond-stroomt, de zoogenaamde Okeanos is;
en daar vlak tegenover is in tegengestelde richting stroomende

<span class="sidenote">113</span>

de Acheroon, welke zoowel door andere woeste
streken stroomt als ook onder de aarde vloeiende uitloopt
in het Acheroesische meer, waarheen de zielen der meeste
afgestorvenen komen en daar zekere gezette tijden, de
éene langer, de andere korter, verblijven, en dan weder
uitgezonden worden tot de geboorten der levende wezens.
Tusschen deze twee in ontspringt de derde en stort zich
dicht bij zijn oorsprong in een uitgestrekt gebied, dat van
veel vuur brandt, en vormt daar een meer grooter dan bij
ons de zee, ziedend van water en slijk; vandaar loopt

<span class="sidenote">B</span>

hij rond in een kring, troebel en modderig, en zich kronkelend
om de aarde, komt hij onder meer ook langs de
zoomen van het Acheroesische meer, doch zonder zich met
het water daarvan te vermengen; en na zich vele malen
onder de aarde te hebben rondgewenteld, ontlast hij zich
in de diepere deelen van den Tartaros. Deze is het, dien
zij den Pyriflegethoon noemen, uit welken ook de lava-uitbarstingen
overal waar zij op aarde voorkomen, fragmenten
omhoog spuwen. Aan dezen tegenover ontspringt
de vierde, eerst in een verschrikkelijke en woeste streek,
zooals verhaald wordt, en die geheel de kleur heeft van

<span class="sidenote">C</span>

kyaansteen, welke men de Stygische heet, en het meer,<span class="pagenum" id="Page_83">[83]</span>
dat de rivier vormt door er zich in uit te storten, de Styx.
Na zich hierin gestort te hebben en geweldige kracht in
het water verkregen te hebben, duikt de rivier onder de
aarde en loopt kronkelend tegenovergesteld aan den
Pyriflegethoon en ontmoet dien van tegenover bij het
Acheroesische meer; doch ook haar water vermengt zich
niet met eenig ander, maar ook zij gaat in een kring om
en loopt uit in den Tartaros tegenover den Pyriflegethoon.
En haar naam is, zooals de dichters zeggen, Kokytos.</p>



<p><span class="sidenote">D</span>
Met deze dan staat het zoo geschapen; en wanneer nu
de afgestorvenen de plaats bereikt hebben waarheen elk
zijn daimoon brengt, worden eerst bij rechtspraak geschift
zij die op schoone en heilige wijze geleefd, en zij die dat
niet hebben. En die bevonden worden middelsoortig geleefd
te hebben, trekken naar den Acheroon en bestijgen
daar de vaartuigen die voor hen bestemd zijn, en bereiken
daarop het meer, en daar wonen zij en door zich te heiligen
en voor hun misslagen straffen te ondergaan, reinigen zij
zich van wat een ieder heeft misdreven, en voor hun
goede daden behalen zij loon, elk naar zijn verdiensten.

<span class="sidenote">E</span>

Maar die geoordeeld worden ongeneeslijk te zijn door de
grootte hunner misdrijven, hetzij zij vele groote tempel-rooven
of vele ongerechtigde wettenschennende moorden
hebben gepleegd of zooveel andere dergelijke misdaden er
zijn, dezen werpt het hun toekomend lot in den Tartaros,
waar zij nooit meer uitkomen. Doch die geoordeeld worden
wel geneeselijke, maar toch groote misdaden begaan
te hebben, doordat zij bij-voorbeeld geweld gepleegd hebben
in drift tegen vader of moeder, en daar in hun verder

<span class="sidenote">114</span>

leven berouw over hebben gehad, of die op eenige andere
zoodanige wijze doodslagers zijn geworden, die moeten
wel noodzakelijk in den Tartaros geworpen worden, doch
wanneer zij daar eenmaal ingeworpen zijn en daar een
jaar geweest zijn, werpt de stroom hen weêr uit, de doodslagers
langs den Kokytos, en die zich aan vader of moeder
vergrepen hebben, langs den Pyriflegethoon. Wanneer zij
nu drijvende gekomen zijn op de hoogte van het Acheroesische<span class="pagenum" id="Page_84">[84]</span>
meer, roepen zij daar luide, de éenen hen die zij gedood,
en de anderen hen aan wie zij geweld gepleegd hebben;
en als zij hen tot zich hebben geroepen, bidden en

<span class="sidenote">B</span>

smeeken zij hun, dat zij hun toelaten uit te stijgen in het
meer en hen opnemen. En wanneer zij hen overreden,
stijgen zij uit en komen van hun ellende af. Doch zooniet,
dan worden zij weêr teruggevoerd naar den Tartaros
en vandaar weêr in de rivieren en zij houden niet eerder
op dit te ondergaan, vóor zij overreed hebben hen die
zij hebben verongelijkt. Want deze straf is hun door de
rechters opgelegd. Doch die geoordeeld worden bizonder
heilig te hebben geleefd, dat zijn degenen, die uit deze
plaatsen in de aarde bevrijd en verlost worden als uit gevangenissen,

<span class="sidenote">C</span>

en die boven hunne reine woning bereiken
en zich boven op de aarde vestigen. En onder dezen-zelven
leven zij die zich door wijsbegeerte genoegzaam gereinigd
hebben, voor heel den toekomenden tijd zonder lichamen,
en zij komen in nog schoonere woningen dan die der anderen,
welke het noch gemakkelijk is te beschrijven, noch
is de tijd voor ’t oogenblik toereikend. Doch op grond van
de zaken die wij samen besproken hebben, o Simmias, behooren
wij alles in te spannen om aan deugd en verstandelijk
inzicht in ons leven deel te krijgen. Want schoon is de
prijs en de verwachting groot.</p>

<p><span class="sidenote">D</span>
Om nu van deze dingen te willen volhouden, dat zij juist
zoo zijn, als ik heb uiteengezet, past een verstandig man
niet; dat evenwel òf deze dingen de waarheid zijn òf iets
dergelijks met betrekking tot onze zielen en hare woonplaatsen,
aangezien de ziel onsterfelijk blijkt te zijn, dàt te
verzekeren lijkt mij wel passend en de moeite waard voor
iemand die meent dat het zoo is, het erop te wagen; want
schoon is de kans. En men behoort zich-zelf deze dingen als
een bezwering toe te zingen; waarom ik dan ook al-lang de
sproke rek. Maar op deze gronden behoort goedsmoeds te
zijn betreffende zijn eigen ziel een man die in zijn leven

<span class="sidenote">E</span>

de overige lusten die met het lichaam te maken hebben,
en den tooi van dat lichaam heeft laten varen als hem<span class="pagenum" id="Page_85">[85]</span>
vreemd, en in de meening dat die meer kwaad dan goed
doen, maar met de lusten die uitgaan naar kennis, ernst
heeft gemaakt en zijn ziel heeft getooid niet met vreemden,
maar met den haar eigen tooi, bezadigdheid en rechtvaardigheid
en manmoedigheid en vrijheid en waarheid, en die

<span class="sidenote">115</span>

zoo de reis naar Hades afwacht, gereed die te aanvaarden
wanneer het noodlot roept. Gijlieden nu, zeide hij, o Simmias
en Kebes en gij overigen, zult een ander keer elk op
den bepaalden tijd die reis ondernemen; doch mij roept nu
reeds, zoû een tragedie-dichter zeggen, het noodlot, en het
is vrij-wel tijd voor mij om tot het bad over te gaan; want
het dunkt mij beter een bad te nemen vóor ik het gif drink,
en den vrouwen niet den last te bezorgen een lijk te wasschen.</p>

<p><span class="sidenote">B</span>
Nadat hij dit gesproken had, zeide Kritoon: Goed, o
Sokrates. Maar wat draagt gij aan dezen of aan mij op,
hetzij betreffende uwe kinderen, hetzij betreffende eenig
ander ding, met de uitvoering waarvan wij u meest genoegen
zouden kunnen doen?&mdash;Hetzelfde wat ik altijd
zeg, zeide hij, o Kritoon, en niets nieuws: dat gijlieden
door voor u-zelven zorg te dragen zoowel aan mij en de
mijnen als aan u-zelven den grootsten dienst zult doen,
wàt gij ook moogt doen, ook al belooft gij dit nu niet;
doch als gij u-zelven verwaarloost en niet, als langs voetsporen,
wilt leven volgens het nu en het in vroeger tijd

<span class="sidenote">C</span>

besprokene, zult gij, ook al belooft gij op het oogenblik veel
en met klem, niets kunnen uitrichten.&mdash;Dat zullen wij
ons dan beijveren, zeide hij, zoo te doen. Doch op welke
wijze zullen wij u begraven?&mdash;Zooals gij wilt, zeide hij,
indien gij mij tenminste vat en ik u niet ontga.&mdash;En kalm
lachend keek hij terzijde naar ons en sprak: Ik kan Kritoon,
o mannen, niet overtuigen dat mijn werkelijk ik die
Sokrates is, die nu met u spreekt en elk deel zijner redeneering
op zijn plaats schikt, maar hij meent, dat ik die

<span class="sidenote">D</span>

andere Sokrates ben, dien hij straks als lijk zal zien, en
hij vraagt daarom hoe hij mij begraven moet. Maar dat
ik een heelen tijd een lang betoog gehouden heb, dat ik,<span class="pagenum" id="Page_86">[86]</span>
wanneer ik het vergif gedronken zal hebben, niet meer bij
ulieden blijven zal, maar weg zal gaan naar eenig gelukkig
verblijf der zaligen, dàt meent hij dat ik maar voor de leus
beweer, om u en mij tegelijk te paaien. Weest dus borg voor
mij bij Kritoon, zeide hij, met de tegenovergestelde borgstelling
als welke hij bij mijne rechters stelde. Hij toch
was borg dat ik blijven zoude, maar weest gij borgen, dat

<span class="sidenote">E</span>

ik, wanneer ik gestorven zal zijn, niet blijven zal, maar
heen zal gaan, opdat Kritoon het getrooster drage, en niet,
wanneer hij mijn lijk ziet verbranden of begraven, bedroefd
zij om mij alsof ik iets vreeselijks onderging, en niet
zegge bij mijne begrafenis dat hij Sokrates ten-toon-stelt of
uitdraagt of in de aarde delft. Want weet wel, zeî hij, o
beste Kritoon, dat zich verkeerd uitdrukken niet alleen
op-zich-zelf een wanklank is, maar ook schade uitwerkt in
de ziel. Doch gij behoort èn te vertrouwen èn te zeggen,

<span class="sidenote">116</span>

dat gij mijn lijk begraaft, en begraaf het zooals het u lief
moge zijn en zooals gij meenen moogt dat tevens meest
naar gebruik is.</p>

<p>Na zoo gesproken te hebben, stond hij op en ging een
kamer binnen om te baden, en Kritoon ging met hem mede,
doch ons verzocht hij te wachten. Wij wachtten dus terwijl
wij met elkander praatten over het gesprokene en dat nog
eens beschouwden, en dan-weêr gingen wij na hoe groote
ramp ons overkomen was, daar wij geheel-en-al het
gevoel hadden, dat wij van een vader stonden beroofd te
worden en ons verdere leven als weezen zouden doorbrengen.
Nadat hij zich nu gebaad had en zijne kinderen bij

<span class="sidenote">B</span>

hem gebracht waren&mdash;hij had namelijk twee kleine zoons
en éen volwassenen&mdash;, en de vrouwen van zijn familie gekomen
waren, sprak hij met dezen in tegenwoordigheid van
Kritoon en droeg hun sommige dingen op, die hij wenschte,
en beval toen den vrouwen en kinderen heen te gaan en
kwam tot ons. En het was reeds dicht bij zonsondergang.
Want langen tijd had hij binnen doorgebracht. Hij kwam
dan en zette zich frischgebaad neder, en hij had daarna
nog niet veel gesproken, toen de dienaar der elfmannen

<span class="pagenum" id="Page_87">[87]</span>

<span class="sidenote">C</span>

kwam en op hem toetrad en zeide: o Sokrates, van u zal
ik niet de gedachte hebben als van de anderen, dat zij vertoornd
op mij zijn en mij vloeken, wanneer ik hun aankondig
het vergif te drinken bij dwang der overheden. Want
u heb ik ook overigens in dezen tijd leeren kennen als den
edelsten en zachtmoedigsten en besten man van die hier
ooit gekomen zijn, en ook nu weet ik, dat gij niet vertoornd
op mij zijt (want gij weet wie oorzaak zijn), maar
op hen. Nu, gij weet immers met welke boodschap ik kom,&mdash;vaarwel

<span class="sidenote">D</span>

en tracht het noodzakelijke zoo gelaten mogelijk
te dragen.&mdash;En al weenende wendde hij zich af en ging
weg. En Sokrates keek op naar hem en zeide: Vaar ook
gij wel, en wij zullen dat doen.&mdash;En tegelijk zeide hij
tot ons: Hoe welgemanierd is die man. Ook al den tijd dat
ik hier was, bezocht hij mij en praatte nu-en-dan met mij
en was allervriendelijkst, en nu, hoe edel van hem om mij
te beweenen. Maar welaan, o Kritoon, laten wij zijn verlangen
doen, en laat iemand het gif halen, als het bereid is;
en indien niet, laat dan de man het bereiden.&mdash;En

<span class="sidenote">E</span>

Kritoon zeide: Doch ik meen, o Sokrates, dat de zon nog op de
bergen is en nog niet onder. Bovendien weet ik, dat ook
anderen zeer laat nadat het hun bevolen is, het gif nemen,
na eerst rijkelijk gegeten en gedronken te hebben en enkelen
zelfs na liefdegemeenschap met wie zij op dat oogenblik
begeeren. Doch maak volstrekt geen haast; want het
is nog tijd.&mdash;En Sokrates sprak: Natuurlijk is het, o
Kritoon, dat die anderen, welke gij noemt, dat doen; want
zij denken daarmeê winst te behalen; en ook natuurlijk is

<span class="sidenote">117</span>

het dat ik dat niet zal doen; want ik denk door een weinig
later te drinken niets anders te winnen, dan dat ik mij-zelf
belachelijk maak door gierig te hangen aan het leven en te
willen sparen waar niets meer is. Doch welaan, zeide hij,
doe mijn zin en niet anders.</p>

<p>En Kritoon, na dit gehoord te hebben, wenkte den naast-bij
staanden slaaf, en de slaaf ging naar buiten en bleef
geruimen tijd weg en kwam terug met den man die het
gif zoû toedienen, en die dat in een beker gekruid meê-bracht.<span class="pagenum" id="Page_88">[88]</span>
Toen Sokrates den mensch zag, zeide hij: Wel,
mijn beste (gij immers hebt van deze dingen verstand), wat
moet ik doen?&mdash;Niets anders, zeide hij, dan na het drinken

<span class="sidenote">B</span>

rondwandelen, totdat gij een gevoel van zwaarte in
uw beenen krijgt, en dan u nederleggen. En zoo zal het gif
zelf de rest doen.&mdash;Tegelijk reikte hij Sokrates den beker.
En deze nam hem aan en zeer blijmoedig, o Echekrates,
zonder eenigszins te beven of van kleur of gelaatsuitdrukking
te veranderen, maar den mensch met strak-open oogen
aanziende, zooals hij dat gewoon was, vroeg hij: Wat
denkt gij van dezen drank, is het geoorloofd daarvan aan
iemand te plengen of niet?&mdash;Zooveel, zeî hij, o Sokrates,
mengen wij als wij meenen dat voldoende is tot drinken.&mdash;Juist,

<span class="sidenote">C</span>

zeide hij. Maar allicht is het geoorloofd, en ook passend,
tot de goden te bidden, dat de verhuizing van hier
eene gelukkige moge zijn. Dit doe ik dan ook, en moge
het zoo geschieden. Dadelijk na deze woorden bracht hij
den beker aan zijn mond en dronk hem vlug en rustig leêg.
En de meesten van ons waren zoolang vrij-wel in-staat
onze tranen in te houden, maar toen wij zagen dat hij
dronk en gedronken had, niet meer, maar bij mij vloeiden
de tranen met geweld in stroomen, zoodat ik mij omhulde
en mij-zelven beweende; want over hem weende ik niet,

<span class="sidenote">D</span>

maar om mijn eigen lot, van welk een vriend ik beroofd
was. Kritoon was nog eer dan ik uit den kring opgestaan,
omdat hij niet in-staat was zijn tranen te bedwingen. En
Apollodoros, die ook al vroeger niet ophield te weenen, brak
toen in luide jammerklachten los en ontstelde elk der aanwezigen,
behalve Sokrates zelven. Doch deze zeide: Wat-voor
dingen doet gij nu, mijn bewonderenswaardigen! Ik
echter heb boven-al om die reden de vrouwen weggezonden,
opdat zij met zulke dingen niet storen zouden. Want ik heb

<span class="sidenote">E</span>

gehoord, dat men in heilige stilte behoort te sterven. Doch
houdt u rustig en kloek!&mdash;En wij op het hooren hiervan,
schaamden ons en lieten af van weenen. Hij wandelde eerst
rond, en nadat, zooals hij zeide, zijn beenen zwaar werden,
legde hij zich achterover neder. Want zoo verzocht hem de<span class="pagenum" id="Page_89">[89]</span>
slaaf. En deze, dezelfde die hem het gif had toegediend,
onderzocht tegelijk van-tijd-tot-tijd zijn voeten en beenen,
door die te betasten, en daarop kneep hij hem sterk in den
éenen voet en vraagde of hij het voelde. Sokrates zeide
van-niet. En daarna kneep hij in de scheenbeenen, en zoo

<span class="sidenote" id="S118A">118</span>

omhooggaande, liet hij ons zien, dat hij langzamerhand
koud en stijf werd. Ook Sokrates zelf betastte zich en zeide,
dat, wanneer het zijn hart zoû bereiken, hij dan zoû heengaan.
Reeds begonnen ongeveer de deelen van ’t onderlijf
koud te worden, toen hij zijn gelaat onthulde&mdash;want hij
had zich omhuld&mdash;, en het laatste woord zeide, dat hij gesproken
heeft: o Kritoon, wij zijn Asklepios een haan
schuldig. Geef hem dien en vergeet het niet.&mdash;Dat zal
geschieden, zeide Kritoon. Maar bedenk of gij nog iets
anders te zeggen hebt.&mdash;Op deze vraag van Kritoon antwoordde
hij niet meer, maar kort daarop kreeg hij een
lichten schok, en de mensch onthulde hem, en zijn oogen
stonden star. Toen Kritoon dat zag, drukte hij hem mond
en oogen toe.</p>

<p>Dit was het einde voor ons, o Echekrates, van onzen
vriend, een man, zooals wij zouden zeggen, van zijn tijdgenooten
die wij leerden kennen, den besten, en ook overigens
den wijsten en rechtvaardigsten.</p>
<hr class="chap" >

<div class="chapter">
<p><span class="pagenum" id="Page_91">[91]</span></p>

<h2 class="nobreak" id="AANTEEKENINGEN">AANTEEKENINGEN</h2>
</div>

<div>
<table style="width:75%">
<tr>
<td style="vertical-align:top;"><a href="#S60D">60D.</a></td>
<td><em class="gesperrt">Euenos.</em> Sofist en dichter, afkomstig van het
eiland Paros. Ook elders vermeldt Platoon hem
(Ap. 20B, Phaidros 267A), met dezelfde goedmoedige
ironie als hier.</td>
</tr>
<tr>
<td style="vertical-align:top;"><a href="#S89C">89C.</a></td>
<td><em class="gesperrt">Argeiers.</em> Toen de Argeiers in 550 hun zuidelijk
grensgebied met de stad Thureai aan de Lakedaimoniërs
verloren, verboden zij bij wet hun mannen
lang haar, en hun vrouwen gouden sieraden te dragen
zoolang die stad niet heroverd zoû zijn. Zie
Herodotos I 82.<br >
<em class="gesperrt">Iolaos.</em> Neef van Herakles en diens wagenmenner
en trouwe metgezel. Toen Herakles bij zijn strijd
met de Hydra door een reusachtige zeekrabbe werd
aangevallen, riep hij de hulp van Iolaos in. Zie Platoons
Euthydemos 297C.</td>
</tr>
<tr>
<td style="vertical-align:top;"><a href="#S90C">90C.</a></td>
<td><em class="gesperrt">Euripos.</em> De om haar onstuimigheid bekende enge
zeestraat tusschen Boiotia en het eiland Euboia op
de hoogte der steden Chalkis en Aulis.</td>
</tr>
<tr>
<td style="vertical-align:top;"><a href="#S95A">95A.</a></td>
<td><em class="gesperrt">Harmonia de Thebaansche.</em> Gemalin van
Kadmos den Phoinikiër, den mythischen stichter van
Thebai.</td>
</tr>
<tr>
<td style="vertical-align:top;"><a href="#S97C">97C.</a></td>
<td><em class="gesperrt">Anaxagoras.</em> Uit Klazomenai in Lydia. 500-428.
Beroemd leerling der Ionische natuurphilosofen. Hij
vestigde zich te Athenai en werd bevriend met den
kring van Perikles. Om zijn atheïstische stellingen
werd hij, evenals later Sokrates, van „asebeia” beschuldigd
en ontkwam alleen door Perikles’ invloed
aan de doodstraf. Hij stierf te Lampsakos. Van zijn
hoofdwerk „Over de natuur” bestaan nog slechts
fragmenten.<span class="pagenum" id="Page_92">[92]</span></td>
</tr>
<tr>
<td style="vertical-align:top;"><a href="#S108D">108D.</a></td>
<td><em class="gesperrt">Glaukos.</em> Waarschijnlijk wordt gedoeld op Glaukos
van Chios, den uitvinder van het soldeeren van
ijzer. Zie Herodotos I 25.</td>
</tr>
<tr>
<td style="vertical-align:top;"><a href="#S118A">118A.</a></td>
<td>Wij zijn <em class="gesperrt">Asklepios</em> een haan schuldig. Het gewone
offer aan den god der geneeskunde, wanneer
men van een ziekte is hersteld.</td>
</tr>
</table>
</div>


<div class="transnote p2">
<div class="center large">Colofon</div>
<div class="p1">Duidelijke zetfouten in de originele tekst zijn
verbeterd. Wisselende spelling is gecorrigeerd. Daarnaast is aangepast:<br >
<br >
<table style="width:75%">
<tr style="text-align:left">
<th>Pagina</th>
<th>Origineel</th>
<th>Aangepast</th>
</tr>
<tr>
<td><a href='#Page_5'>5</a></td>
<td>Apollodoras</td>
<td>Apollodoros</td>
</tr>
<tr>
<td><a href='#Page_14'>14</a></td>
<td>bovenal</td>
<td>boven-al</td>
</tr>
<tr>
<td><a href='#Page_14'>14</a></td>
<td>daarstraks</td>
<td>daar-straks</td>
</tr>
<tr>
<td><a href='#Page_16'>16</a></td>
<td>allang</td>
<td>al-lang</td>
</tr>
<tr>
<td><a href='#Page_20'>20</a></td>
<td>allang</td>
<td>al-lang</td>
</tr>
<tr>
<td><a href='#Page_22'>22</a></td>
<td>ten-minst</td>
<td>tenminste</td>
</tr>
<tr>
<td><a href='#Page_25'>25</a></td>
<td>voorzoover</td>
<td>voor-zoo-ver</td>
</tr>
<tr>
<td><a href='#Page_26'>26</a></td>
<td>wordingsovergang</td>
<td>wordings-overgang</td>
</tr>
<tr>
<td><a href='#Page_26'>26</a></td>
<td>wordingsovergangen</td>
<td>wordings-overgangen</td>
</tr>
<tr>
<td><a href='#Page_28'>28</a></td>
<td>methematische</td>
<td>mathematische</td>
</tr>
<tr>
<td><a href='#Page_30'>30</a></td>
<td>daarstraks</td>
<td>daar-straks</td>
</tr>
<tr>
<td><a href='#Page_36'>36</a></td>
<td>ons-zelven</td>
<td>onszelven</td>
</tr>
<tr>
<td><a href='#Page_41'>41</a></td>
<td>een een</td>
<td>een</td>
</tr>
<tr>
<td><a href='#Page_42'>42</a></td>
<td>voorzoover</td>
<td>voor-zoo-ver</td>
</tr>
<tr>
<td><a href='#Page_43'>43</a></td>
<td>zonderdat</td>
<td>zonder dat</td>
</tr>
<tr>
<td><a href='#Page_60'>60</a></td>
<td>mijzelf</td>
<td>mij-zelf</td>
</tr>
<tr>
<td><a href='#Page_61'>61</a></td>
<td>mijzelf</td>
<td>mij-zelf</td>
</tr>
<tr>
<td><a href='#Page_66'>66</a></td>
<td>mijzelf</td>
<td>mij-zelf</td>
</tr>
<tr>
<td><a href='#Page_88'>88</a></td>
<td>zoo-lang</td>
<td>zoolang</td>
</tr>

</table>
</div>
</div>

</body>
</html>
